<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>

    <!-- Generated by WP EPUB Unifier :: copyright Servicecentrum WPG Uitgevers / Formaat | eWorkflow, licentiehouder: WPG Uitgevers.Zetter: PerfectService. -->
    <title>x978902956804312</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>

  


<link href="../calibreHtmlOutBasicCss.css" type="text/css" rel="stylesheet" />

</head>
<body>

<div class="calibreMeta">
  <div class="calibreMetaTitle">
  
  
    
    <h1>
      <a href="../../eqzxgp.html">De Kapellekensbaan
</a>
    </h1>
    
    
  
  </div>
  <div class="calibreMetaAuthor">
    Louis Paul Boon

  </div>
</div>

<div class="calibreMain">

  <div class="calibreEbookContent">
    
      <div class="calibreEbNavTop">
        
          <a href="x978902956804311.xhtml" class="calibreAPrev">previous page</a>
        

        
          <a href="x978902956804313.xhtml" class="calibreANext"> next page</a>
        
      </div>
    

    
<div id="x978902956804312" title="e8cqEEOG0CBznqkn1/06kCVZiXMzkoeRg5KJU5mTK+CX8jg5ZSGaiQ==" class="calibre1"><p class="wp-kopx"><span class="wpt-wit">#</span></p><p class="wp-tussenkop"><span class="wpt-cijfers1">madame proust</span></p><p class="wp-platmetwit">Waarom zou dit het einde van ons boek over de kapellekensbaan moeten zijn? vraagt johan janssens, de dichter en Gevelschilder... die een klodde heeft gewonden rond zijn kapotgeverfde vinger... en die grimlacht als de schone vrouw lucette hem vraagt: hebt ge in uw vinger geverfd, johan janssens?... en hij haalt het boekje uit zijn zak, waar hij zijn werkuren in neerschrijft, en leest er uit voor:</p><p class="wp-plat">vandaag de gevel geschilderd bij de weduwe proust, en opgeschreven al wat er te horen en te zien was... maar doodgewoon zonder er literaire complimenten rond te maken, waarom ook?, het moet toch in geen enkel dagblad komen... vandaag dus een gevel geschilderd en opgeschreven wat er te horen en te zien was: de blinde die aan de overkant van de straat woont en die oversteekt om mij te vragen of dat eikehout is wat ik schilder, en of het nog borstels zijn van vóór de oorlog, en of... a là, ik had vlugger de dingen opgeschreven waaraan deze blinde zich n<span class="wpt-cijfers1">ie</span>t interesseerde... en het ogenblik dat ik hem niet meer antwoord roept hij, met zijn gelaat vlak tegen het mijne: zijn de schilders hier nog? Daarna komt er een andere blinde aangestapt, blinde jean, en ik zeg: pas op makker, daar staat een ladder... merci, zegt hij en hij wijkt uit... en de <span class="wpt-cijfers1">1</span>ste blinde hoort dat het zijn lotgenoot is en roept: hallo jean hoe is het er mee? En de voorbijstappende andere blinde roept terug: ha, gelijk ge... gelijk ge – en almeteens beseft hij wie hem daar aanspreekt, en vervolgt hij: gelijk ge hoort, hé makker. En het daaropvolgend ogenblik komt de weduwe proust zelf van achter de hoek en kijkt ze naar haar gevel en vertelt ze haar leven: dat ze uit kuisen en schuren gaat bij de rijkemensen om iets te verdienen, en om met dat verdiende geld haar huis te laten schilderen – en dus nooit thuis is om haar huis mooi te laten maken – en ze vertelt mij dat de mensen ongelooflijk vals zijn, want ze zag vandaag iemand bij een bekende zwarte buitenkomen, een andere belgischgezinde madame, en zij madame proust riep: hé madame om te laten zien dat ze gezien had dat die madame bij een zwarte binnenging. En ze vertelt mij dat haar moeder oud was geworden en nooit in een auto had gezeten, en op haar sterfbed vroeg om haar met een auto te begraven: dan heb ik er tóch eens in gezeten. En ze vertelt mij dat zijzelf reeds haar testament heeft gemaakt, en daarin heeft vermeld dat ze in het crematorium van ukkel wenst verbrand te worden... daarvoor zijn reeds alle formaliteiten vervuld, + een ingevuld en ondertekend telegram dat moet verzonden worden zohaast zij dood is. En toen alle formaliteiten waren vervuld was ik zo gelukkig zegt ze, dat ik dacht: o ik wou dat ik nu al gauw stierf. Want zij houdt er niet van zegt ze, om begraven te worden door een paster die wijwater kwispelt over een lijk dat begint te stinken, en waar mensen rond staan die met <span class="wpt-cijfers1">1</span> oog schreien, en met het ander lachen, en die zeggen: weet ge, die is ook dood ci en ça!..., bij mij moet men dat niet weten, zegt ze, ik ben dood en de auto van het crematorium komt mij halen: de mensen zullen verschieten als ze mij hier in de straat niet meer zullen zien... ze zullen zich afvragen: waar is die naartoe?... haha.</p><p class="wp-plat">Haha... en johan janssens slaat zijn werkboekje toe en staart naar de klodde rond zijn kapotgeverfde vinger.</p><p class="wp-witregel"> </p><p class="wp-tussenkop"><span class="wpt-cijfers1">te korte beentjes</span></p><p class="wp-platmetwit">Mossieu colson van tminnesterie zegt: met al die hoofdstukken uit uw boek over de kapellekensbaan, waarvan ge aan iedere eindstreep heftiger zegt dat ge er niet meer zult aan voortdoen... gelijk de meest normale en dus meest verachtelijke burger, die zegt dat hij gaat zot worden, of die zegt dat hij zich gaat zelfmoorden, terwijl hij niet verstandig genoeg is om zot te worden, of niet dom genoeg om zich te zelfmoorden... met al die hoofdstukken dus uit uw boek over de kapellekensbaan, die elkander bl<span class="wpt-cijfers1">ij</span>ven opvolgen, weet ik nu niet meer of ge in dit pasbegonnen hoofdstuk, dan wel in de laatste bladzijden van het vorige hoofdstuk, iets geschreven hebt over pygmalion en over de schrijver boontje, die zijn beeld kapotklopte om de stukken aan de man te kunnen brengen. Welnu – het is nog steeds mossieu colson van tminnesterie die spreekt – daar sterft een baron en zijn boeken worden in openbare veiling in het paleis voor schone kunsten verkocht, en wat peinst ge nu dat daar op die veiling allemaal te zien is? ha, niets dan oude, in leer gebonden, stinkende heraldiek door de eeuwen heen, en een paar dode stambomen. Maar terwijl de veiling nog niet is begonnen lopen <span class="wpt-cijfers1">3</span> heren in de gangen heen en weer, en wandelen ze de zaal in waar het werk van toulouse-lautrec wordt geëxposeerd – die geniale schilder met zijn te korte beentjes – en de zaalwachter vraagt hen het ingangskaartje, en ze kijken verdwaasd naar de volgehangen muren: moeten we betalen... voor dát... aanplakbrieven die men ons, voor zover wij de wereld kennen, steeds gratis heeft onder de neus geduwd? Doch ik, mossieu colson van tminnesterie, stap hen voorbij en ontdek toulouse-lautrec: ik ontdek zijn cabaretkotjes die een glorierijker schijn willen ophouden, zijn danseresjes die de gaten in hun kousjes wel eens mogen stoppen, zijn zangeres die een veel te grote mond opzet, zijn zelfportret met de veel te korte beentjes... en ik begrijp zijn truc: achter de kaarten lanceert hij met bewonderenswaardige vaardigheid een ander, een vals spel kaarten: misschien ben ik in staat om met mijn werk de eeuwen te trotseren, maar het loont de moeite niet om mij daarvoor in tzweet te werken, ik maak een aanplakbrief waaraan ik wat verdien, ik teken een danseresje waarmee ik... enfin, de wereld, plus de rest, plus dat danseresje, moet steeds opnieuw worden ontdekt. En ik, mossieu colson van tminnesterie, keer terug naar huis, naar de kapellekensbaan en ons boek, al dubbende en al overpeinzende dat het met mijn notaboek <span class="wpt-cursief">en met uw geschiedenis over ondine </span>op tzelfde neerkomt: wij weten allen dat vincent van gogh zich een kogel in het lijf jaagde op het altaar van de kunst... zijn naam weze gezegend in alle eeuwigheid... maar wij weten dat ook toulouse-lautrec en boontje daartoe in staat zijn: ook hun droom reikt hoog genoeg, maar hun te korte beentjes kunnen deze droom niet volgen.</p><p class="wp-plat">En ge steekt de vinger op en zegt: en nog iets, mossieu colson van tminnesterie, nog iets dat ge vergeet: ik kan hier achter de kachel zitten, in deze maand van october, en de schitterendste gedachten krijgen, maar ik kan het niet behoorlijk uitspreken of ik moet er eerst een beeld voor zoeken... doch dat beeld gevonden hebbend geraak ik daar verliefd op... haha, dus tóch pygmalion... en poets er aan en tuig het op... maar de geniale gedachte die er mee omwikkeld werd ben ik kwijt: mijn kop af, maar ik ben ze bij god vergeten: mijn beeld is misschien wel geniaal, maar mijn geest heeft veel te korte beentjes.</p><p class="wp-witregel"> </p><p class="wp-tussenkop"><span class="wpt-cijfers1">de uurrooster van een gevelschilder</span></p><p class="wp-platmetwit">Eigenlijk beloog ik u... zegt johan janssens, de dichter en Gevelschilder... toen ik beweerde te zullen voorlezen uit mijn werkboek zonder er literaire complimenten bij te voegen... het schoonschrijven zit de gewezen dagbladschrijver nog steeds in het bloed, en ik schaam mij daarover... laat mij dus nog eens hetzelfde herhalen, maar gelijk het zó en niet anders in mijn werkboek staat:</p><p class="wp-plat">maandag: de <span class="wpt-cijfers1">28</span>ste of de <span class="wpt-cijfers1">29</span>ste, geveltje geschilderd bij de blinde... de vader ziet er een <span class="wpt-cijfers1">7</span>uren-zeiker uit en heeft al <span class="wpt-cijfers1">3</span> keren aan zijn ogen geopereerd geweest... vellen die er over komen... en de zoon is <span class="wpt-cijfers1">30</span> jaar en blind, ik herinner hem mij nog van als we naar school gingen: ik heb u, geloof ik, nog op school gezien? zeg ik. Ja, zegt hij, dat is mogelijk, ik heb een tijd geweest, maar dat was slechts om van de straat te zijn. En hij interesseert zich aan alles, aan verf en vernis en mastic, en hoeveel borstels ik nu wel reeds zou versleten hebben, en welk haar er tbeste is voor verfborstels, allemaal dingen die ik zelf niet weet – en ondertussen, er komt een Andere blinde in de straat, en hij blijft <span class="wpt-cijfers1">1</span> meter van onze lange ladder staan, net of hij het geriekt dat er wat in de weg is, en ik roep: pas op makker, daar staat een ladder. En de ene blinde vraagt: is dat misschien jean die daar voorbijgaat?... hé jean! En jean roept: ha, frans... en hoe is het er mee? En frans die luidruchtig wil doen, roept: ha gelijk als ge z... gelijk als ge z... gelijk als ge hoort hé, zegt hij stiller. In de voornoen <span class="wpt-cijfers1">4</span> uur gewerkt en <span class="wpt-cijfers1">2</span><span class="wpt-cijfers1">?</span> kilo verf verbruikt – het was eigenlijk nog geen <span class="wpt-cijfers1">2</span> kilo, maar a là, het steekt niet zo nauw – en <span class="wpt-cijfers1">2</span> bladen schuurpapier, <span class="wpt-cijfers1">1</span><span class="wpt-cijfers1">?</span> kilo mastic en <span class="wpt-cijfers1">1</span> liter naphte – die lamp moet eens nagekeken worden want ze suist zo – in de nanoen <span class="wpt-cijfers1">2</span> uur gewerkt, daar rechtover, bij de weduwe proust, en gesproken met een voorbijwandelende politieagent, hij is getrouwd en heeft een kind en verdient amper <span class="wpt-cijfers1">2</span> duizend fr. in de maand... daar wordt hij ook niet vet op... en dan verschiet men als er onder de politie corruptie-gevallen voorkomen. Verder bij de kantieke schoolmeester gewerkt, met de zoon van de schildersbaas, die zich haast doodgelachen heeft... doch vergeten waarom – <span class="wpt-cijfers1">1</span><span class="wpt-cijfers1">?</span> uur, de vernis was reeds gerekend. Daarna naar de straatdeur van liske weest kijken en mij een beetje misdoeberd van kleur – en liske die zo nauw speurt! – ik zal trachten mijn plan te trekken: <span class="wpt-cijfers1">??</span> uur. Dinsdag: <span class="wpt-cijfers1">1</span><span class="wpt-cijfers1">?</span> uur bij de blinde geënduiseerd... jaja, jaja, zegt hij standvastig – en het lief van frans gezien, vanachter want ze was reeds voorbij, en ik zeg: die benen staan mij toch niet aan... en frans zegt: mij ook niet. Daarna gaan werken op de slaapkamers van een vrouw die oud is, en die kwakkelt, en die een ziekelijke man heeft. En ze kijkt slechts naar <span class="wpt-cijfers1">1</span> ding: of haar balatum wel proper blijft. Roze verf – laat ons zeggen <span class="wpt-cijfers1">2</span> kilo, want ik ben het vergeten af te wegen, en <span class="wpt-cijfers1">4</span> bladen schuurpapier en een bol mastic. Uitgescheiden om <span class="wpt-cijfers1">5</span> uur, omdat het frans begon te vervelen. Mij ook, maar a là... wat verveelt er niet? Naar de deur van liske niet omgekeken.</p><p class="wp-witregel"> </p><p class="wp-tussenkop"><span class="wpt-cijfers1">een god der wetenschap?</span></p><p class="wp-platmetwit"><span class="wpt-cursief">Ondine zag haar vader grijzer worden van dag tot dag... steeds was hij bezig met aan zichzelf te vertellen hoe heel die geschiedenis van het bouwen in gang was geraakt... zij verraste hem soms, heen en weer wandelend in zijn werkhuis, al sprekend, net of er iemand luisterend met hem mee op en af liep. Een tragisch hoogtepunt in zijn denken moest zijn, hoe hij de vervalste naam had ontdekt: dan staakte hij zijn wandeling en haalde de schouders op, als om aan te tonen dat hij niet had k</span><span class="wpt-cijfers1">u</span>u<span class="wpt-cursief">nnen reageren, dat de wereld te groot en hij te klein was. Zich verontschuldigend keek hij dan naar omhoog, alsof er een god, een opperrechter, tussen de balken van zijn werkhuis verscholen zat. Nochtans, aan god kon hij niet erg goed geloven... voor hem was god wetenschap, of god zou wetenschap worden... hij kon het niet erg goed uitleggen, maar het kwam op het volgende neer: dat de wetenschap in haar zoeken tot iets zou komen, tot een positief beeld, tot een omvatten van alles... en dat dit Iets, het ontdekte, god zou blijken te zijn. En aan dit toekomstbeeld, aan deze god-wetenschap legde hij uit dat die geschiedenis van het bouwen boven zijn krachten was geweest... en het was aandoenlijk om hem in de stilte van het verlaten werkhuis de mouwen te zien opstropen, en zijn gekneusde en vermagerde armen te laten zien, aan dat Iets dat er nog niet was. Het was hem echter ook mogelijk zich op een ander standpunt te plaatsen, op een standpunt van, laat ons zeggen, practisch beschouwen... hij zag b.v.b. goed in dat de dag zou komen waarin ondine er ging van onder muizen, en trouwen, en hem laten zitten met de gebroken potten. Maar wonder genoeg, alhoewel hij dat inzag bleken deze beelden in een mist te hangen... of beter nog, schenen zij dingen te zijn die met iemand anders gingen voorvallen, met een andere ondine en een andere carolus</span> – <span class="wpt-cursief">bijgenaamd vapeur, godomme</span> – <span class="wpt-cursief">ergens zeer ver in een ander ter-muren: die andere vapeur ging de bak invliegen, en hijzelf, de echte vapeur... de inwendige, carolus... die ging er door belet worden aan zijn uitvinding voort te werken. Hij zou aan zijn god moeten verzaken... en zijn perpeteum mobile, waar de wereld op wachtte om veranderd te worden, ging er nogmaals niet mee uitgevonden worden. Om al deze redenen sprak hij haast niet meer tot ondine, zij scheen hem de waarachtige duivel te zijn, de duivel die in christelijke kleren rondwaart, en achter de paster op de preekstoel staat, om het omhoogstijgen van de waarheid en de wetenschap te beletten. Hij ging langsachter weg, langs de schamele hof, als de noen in aantocht was en ondine het een of ander had gekookt... hij wachtte tot zij weg was om op eigen houtje, juist zoals voorheen, wat thoop te stampen dat geen naam had... hij wou zich haasten om uit dit huis weg te zijn, het een of ander mompelend tot zulma, dat hij hoofdpijn had, en wat ging wandelen in het veld</span> – <span class="wpt-cursief">als er iemand komt voor werk, zeg dan dat ze vanavond moeten terugkeren</span> – <span class="wpt-cursief">nochtans, er was geen reden om zich bij zulma te verontschuldigen, zij kon het t</span>ó<span class="wpt-cursief">ch niet begrijpen... eigenlijk verontschuldigde hij zich bij zichzelf, want er w</span>á<span class="wpt-cursief">s werk, hij moest een dakgoot repareren aan een zijgevel van tkasteel... doch aan die dakgoot dierf hij niet beginnen, het was te hoog en te zwaar voor hem alleen, en hij moest er hout voor hebben en dierf niet naar de houthandel gaan. Hij wandelde uren en uren ver, hij zat in de bossen van tralfenne op een grassprietje te kauwen, of zich een fluitje te snijden, of zich een elzenstok te snipperen met spreuken en alchimistische symbolen... en ondertussen zijn godsgedachte, die nog maar zeer vaag was, verder uit te bouwen. Hij redetwistte met zichzelf en had volkomen gelijk. Het was wonder hoe klaar en duidelijk alles hem toescheen, in tegenstelling met de avonden waarin hij er soms met ondine over gesproken had... ondine had hem toen verslagen... zij had argumenten aangehaald die heel zijn geloof hadden belachelijk gemaakt... en hij wist niet dat zijzelf aan deze argumenten twijfelde en twijfelde, en zich afvroeg of hij niet in de grond der zaak gelijk had. Maar zij had er zich van afgemaakt met te denken: och kom, als hij gelijk heeft, dan is dat toch maar in een toevallige kleine waarheid... hoe zou zo een dwaas de grote Algehele waarheid kunnen ontdekken? het beetje dat hij vandaag weet is hij immers morgen weer vergeten. Doch, het was zijzelf die sanderendaags, of diezelfde nacht nog, zich opnieuw moest overtuigen dat er nog iets anders moest zijn, iets m</span>éé<span class="wpt-cursief">r, dan alleen wetenschap en op zichzelf bestaande wetten... want, wat deed men dan met de duivel van haar driften en haar angsten?: het was niet voor niets dat norbert haar had doen bidden: o gij zoon des dageraads, lucifer, gij zult weer een engel des lichts worden.</span></p><p class="wp-witregel"> </p><p class="wp-tussenkop"><span class="wpt-cijfers1">schering en inslag</span></p><p class="wp-platmetwit">Ge scheurt een brief open van tippetotje de schilderes, en leest: ik, tippetotje de schilderes, verneem alsdat er in uw huiskamer niets dan lege stoelen staan... en ik weet daartussen ook mijn lege stoel... en dat alleen johan janssens er over het gevelschilderen spreekt: tspijt mij, maar ook ik moet u schrijven over het schilderen, met dit verschil dat johan janssens bij het gewone volk bezig is, en ik bij het rijke volk... ik werk nog steeds bij de grootnijveraar, ge weet wel, waar de meid naakt het bad klaar maakt, en heb ik vergeten te zeggen dat ze een spaanse is?... welnu, ze komt naar hier, naar belgië, waar ze <span class="wpt-cijfers1">2</span>.<span class="wpt-cijfers1">000</span> frank in de maand kan verdienen, een ongehoord hoog loon dat ze nergens elders ter wereld kan krijgen... en ze zegt me: als ik voldoende geld heb gespaard ga ik terug naar spanje, om er een winkeltje te beginnen... en ik vraag haar: hoe is het ginder in spanje met franco?... en ze antwoordt mij, met een ondoorgrondelijke glimlach: o, franco is goed voor ons, hij geeft ons eten en kleren en werk, het is alleen spijtig dat hij niet tot de onzen behoort. Maar gisteren heeft ze ruzie gehad met de andere meid, en heeft ze met een broodmes gevochten, en nu liggen ze beiden in het hospitaal. Ondertussen is er nog alleen een stokoude meid, die nu alles alleen moet doen, ze is <span class="wpt-cijfers1">72</span> jaar en ze moet koken en opdienen en daarna opruimen en afwassen, en alles op zijn plaats zetten... ondertussen zit de schouwvager, pardon de grootnijveraar, samen met zijn vrouw in de ontzaglijk grote eetzaal, waar de reuzentafel vol vaat- en zilverwerk staat geplaatst, net of de zeevaartschool op bezoek moet komen... en ik, tippetotje, verras de oude meid op de trap: ze zit er hijgend en ademloos neer, met een schotel in de hand, terwijl aan de reusachtige tafel de grootnijveraar zit te wachten. Ha, en nog iets dat ik haast vergeten was, van spanje gesproken, hij zal bij de franco-regering het nodige doen om mij ongehinderd door spanje te laten rondreizen, want hij is een vriend van franco. Ha, en nogmaals iets – dat zijn dus <span class="wpt-cijfers1">2</span> ietsen, die ik haast vergeten was – ik kan aan geen telefoon geraken... geen telefoon? brult de grootnijveraar... en <span class="wpt-cijfers1">3</span> dagen daarna was men reeds bezig met mij de telefoon te plaatsen.</p><p class="wp-plat">De groeten aan uw vrouw, aan de schone vrouw lucette, aan het meisje met de dikke billen en aan mijn jeannine, de voorlopige... ha, en ook nog aan het dochtertje van de machineman... uw tippetotje.</p><p class="wp-plat">p.s.: schrijf deze dingen over de grootnijveraar toch niet neer, want hij zou nijdig kunnen worden.</p><p class="wp-plat">En ge leest de brief voor, aan deze die nog eens af en toe hun lege stoelen komen opzoeken... maar de kantieke schoolmeester zegt, precies met iets van een aarzelend misprijzen: dat tippetotje schijnt mij een kleine stoefer te worden... telefoon, schilderijen verkocht aan de grootnijveraar, schilderijen verkocht aan de baron, reis doorheen spanje... groeten aan al de vrouwen van ter-muren... noemde men dat tippetotje niet het ‘schip met leugenen’? vroeger, toen zij nog jonger maar toch even argeloos was?</p><p class="wp-witregel"> </p><p class="wp-tussenkop"><span class="wpt-cijfers1">slechts de schijn telt mee</span></p><p class="wp-platmetwit">Staat de kantieke schoolmeester met precies een weinig misprijzen tegenover de houding van tippetotje? roept johan janssens uit... ik, johan janssens, sta niet precies een weinig misprijzend tegenover haar maar ben in <span class="wpt-cijfers1">1</span> woord gezegd verontwaardigd... vooral om dat laatste, dat p.s.: schrijf toch vooral niets over de grootnijveraar, want hij zou kunnen verontwaardigd worden. Arm tippetotje, dat bij de rijkemensen aan tafel zit, en een telefoon krijgt, en schilderijen verkoopt... arm tippetotje, voor wie alleen de schijn nog telt. En tevens ben ik verontwaardigd omdat zij zegt, dat ik, johan janssens, alleen over het gevelschilderen schrijf... dat is gelogen... schrijvende over het gevelschilderen en het kleine volk waar ik werkte, schreef ik ook over heel wat anders en heel wat meer... schrijvende over het gevelschilderen en over het kleine volk waarmee ik werk, zal ik b.v.b. het volgende zeggen:</p><p class="wp-plat">dat ieder graag wil zijn wat hij niet is: al het werkvolk dat ge tegenwoordig ziet lopen, schilders en glazenmakers en loodgieters en electriekers, en al de chauffeurs die met vrachtwagens rijden, en al het volk dat een stootkar voortduwt: zij dragen allen een muts in kakhi, zoals de amerikaanse soldaten er een dragen, en zij duwen allen de klep van dat mutsje in de hoogte, ook zoals de amerikaanse soldaten het deden. Vanzelfsprekend draagt ook de zoon van de oude schildersbaas zo een muts... zoals hij vroeger een studentenpet droeg. En van die studentenpet gesproken, ik vroeg hem toen, of hij dan weer naar school ging... en hij antwoordde: neen, maar al mijn kameraden dragen zo een muts, willy werkt wel in een schoenfabriekje en hij draagt toch ook een studentenpet. En nu, vanmorgen, draagt hij op de rever van zijn jasje een speld, ‘koninklijke schildersschool van brussel’, en omdat hij me glimlachend naar die speld ziet kijken, zegt hij met een mengeling van verdediging, verontschuldiging, en verontwaardiging: in de tekenschool van de kleine stad van de <span class="wpt-cijfers1">2</span> fabrieken heeft men geen speld, en daarom dragen wij dan allen maar de speld van de schildersschool van brussel</p><p class="wp-plat">zie, en als ik daarover schrijf, dan kunt ge zeggen: johan janssens is weer over zijn gevelschilderen bezig... maar dat is niet waar, ik schrijf dan over de schijn, die nog alléén meetelt in deze wereld van vandaag... en ik glimlach, als de zoon van de oude schildersbaas in deze schijn gelooft, leeft, en zalig wordt... maar ik word verontwaardigd als tippetotje ons vaandel vlucht, om de schijn van het volk van de avenue de tervueren na te lopen.</p><p class="wp-witregel"> </p><p class="wp-tussenkop"><span class="wpt-cijfers1">aan de onbewaakte overweg</span></p><p class="wp-platmetwit"><span class="wpt-cursief">En nu, in die bossen, besloot vapeur dat hij nooit iets meer met ondine wou te maken hebben... hij kon haar eigenlijke vader niet zijn, misschien dat hij wel de leven-verwekker was geweest, dat hij een aandeel had in het op de wereld komen van haar zondig lichaam, maar haar geest was toch niets anders dan een voortzetting van zulma... een voortzetting van de geest van tkasteel, als het ware. Langs een binnenbaantje, dat hij in deze herfst begon van buiten te kennen, kwam hij dan terug... en eens besloot hij nog veel verder te gaan, om slechts in de late valavond te moeten naar huis komen... hij kende echter zo goed zijn weg niet, ginder ver in het veld, en hij was zo blij als een kind omdat hij de spoorbaan vond: hij besloot deze te volgen: en op de bilsen tertend ging almeteens zijn aandacht, want hij was toch een mens, naar die onbewaakte overwegen... kon er geen uitvinding worden gedaan zodat de trein zelf, ginder ver aankomend, de barreel openen zou... tenminste, sluiten zou?</span> – <span class="wpt-cursief">och, waar waren zijn gedachten?</span> – <span class="wpt-cursief">en dan, ginder ver verdwijnend, de barreel weer zou openen? Hij piekerde en rekende, en almeteens... want hij was aan de bremstruiken gekomen... zag hij er háár die hij ontvluchtte, als de nooit genoeg gevreesde pokken. Zij zat er met die jongen van schatt haar droef leven te vermorsen. Hij verschoot er zodanig van, dat hij in zijn eerste verbouwereerdheid goeiendag zei, en zich tevens herinnerde dat hij gezworen had, nooit meer tegen haar te spreken... zodat hij hen blind aankeek, zich wegkeerde en haast wenend verder liep: hij struikelde over alles waar maar over te struikelen viel, hij stond aan de onbewaakte overweg en hoorde heel in de verte de trein naderen. En tussen al zijn verwarde gedachten dóór, tussen zijn schaamte om haar ginder, met dat kind, bedacht hij dat er toch iets moest gedaan worden om die kasseikens veiliger te maken, die de onbewaakte overwegen kruisten... en onbewust nam hij een brok krijt uit zijn zak en begon hij te tekenen, maar hij vaagde het weer uit, want het was reeds te schemerdonker geworden... hij haastte zich naar zijn werkhuis, waar hij bij het licht van een stallantaarn zijn vrije loop kon nemen... hij begon lijnen in de grond te trekken... want hij had een heel vreemde manier van uitvinden, hij rekende en cijferde maar, hij tekende in het honderd uit, zonder te weten waar het ging op neerkomen... ondertussen kwam hem dan iets door het hoofd flitsen, vaagde hij alles uit, en begon hij opnieuw wild strepen te trekken om die bliksemflits vast te grijpen, vast te leggen met cijfers. Maar nu was het hem toch onmogelijk: telkens hij klaarte zag komen was er iets anders, een nevengedachte die zijn geniale inval kwam hinderen en op de vlucht drijven... hij staarde rond en streek zich over het voorhoofd, zich afvragend wat er toch was dat hem hinderde: het was diep in zich de sluimerende vrees om de schuld, die hij niet betalen kon, het was ook de herinnering aan ondine, die ginder in de bremstruiken lag met een kind dat nog maar een jaar of </span><span class="wpt-cijfers1">14</span><span class="wpt-cursief"> kon zijn, en dat zij waarschijnlijk zo erg aan het bederven was, dat er nooit nog wat goeds kon van terechtkomen: hij kende haar. Zulke nevengedachten brachten hem in de war, maakten het hem onmogelijk iets te tekenen dat op wat trok... hij zou zich eens moeten uitspreken hebben, malgré, om deze muizennesten kwijt te geraken... maar veronderstel dat iemand tot het einde toe naar hem had willen luisteren, waar had hij dan moeten beginnen? welk draadje uit het verwarde kluwen had hij eerst moeten vastgrijpen? En ondine, die ondertussen ook naar huis was gekomen, zag zijn inwendige worsteling, zag dat hij iets te zeggen had dat boven zijn verstand ging... en zag, vooral en bovenal, zijn vrees om te beginnen: hij vreesde de ruzie, en dat zij hem zijn onmacht ging verwijten, hij vreesde de dagen en dagen dat er in huis niet meer ging gesproken worden: zij zouden spoken zijn, elkander haast aanrakend tussen deze nauwe muren, en toch geen mond openend... zij integendeel, ondine, zag hem in haar gedachten reeds ziek worden... zij zag zijn verlangen om dood te zijn, en hoe hij dat heimelijk trachtte te verbergen, maar hoe het ook... o zo goed... zichtbaar was voor haar, die hem begreep. Zij had die kuren ook gekend, zich neerleggend in bed, met de heimelijke wens niet meer wakker te moeten worden... en dat hij toch te laf was, dat hij liever wou als een dief doorgaan, als iemand die de mensen niet had betaald en in de bak gezeten.</span></p><p class="wp-witregel"> </p><p class="wp-tussenkop"><span class="wpt-cijfers1">op alderijligen</span></p><p class="wp-platmetwit">Weer is het alderijligen en bloeien de witte chrysanten in uw stuk van een tuin... weer brandt de kachel en zit uw vrouw te breien terwijl breien niet goed is voor haar zenuwen... maar wat kan ze anders doen?, ze breit aan iets dat geen naam of geen vorm heeft, en dat zij wel misschien diep in haar binnenste haar illegaal breiwerk noemt, gelijk gij schrijft en schrijft aan iets dat geen naam of geen vorm heeft en dat ge uw illegaal boek noemt. En schrijvende kijkt ge af en toe eens door het raam heen, naar het niemandsbos waar de bomen in hun late herfsttooi staan, en waar de klokken van alderijligen met hun gebimbom de laatste blaren van wegjagen. Want weer is het alderijligen, en weer blommen de witte chrysanten, en weer is het meisje met de dikke billen teruggekomen, in haar rollende woonwagen, en staat ze daar naast de baan, naast de herfstbomen, naast de beek achter tkasteel, naast de plaats waar tvolk uit de <span class="wpt-cijfers1">1</span>ste vuile huizen hun lege groenteblikken komen storten. Zij staat daar met haar woonwagen om de winter van ter-muren over zich heen te laten gaan, gelijk de vleermuizen aan hun balk hangen in de donkerste hoek van de schuur... ter-muren is de donkerste hoek van de schuur, voor het meisje met de dikke billen... maar met uw pen opgeheven in de hand, kijkend naar het trapje van haar wagen, verlangend haar weer te zien buiten komen, gaat de deur open maar is zij het niet... het is een woeste beer van een lange magere man... woelus moet hij heten... woelus woestenbeer moet hij heten... en het is de man van het meisje met de dikke billen. O meisje met de dikke billen, dat het bloed van jaspers de handelsreiziger deed stilstaan, dat tippetotje naar haar schetsboek deed grijpen, dat boontje hoekjes vol van schrijnend heimwee deed schrijven... gij zijt ginder ergens getrouwd in het land van de zon en de kermissen en de schietkramen... en nu dat het winter en slecht weer gaat worden, nu dat het alderijiligen is en de doodsklokken luiden, komt ge naar de donkerste balk van de donkere schuur – ter-muren – om uw winterslaap te doen naast woelus woestenbeer... gij zult met uw dikke billen in zijn magere schoot liggen, terwijl het regenen en sneeuwen en vriezen zal, en het nacht en donker zal zijn... en ge zult zeggen: hoor dat buiten eens af, woelus woestenbeer, terwijl ik hier binnen zo goed lig tegen uw harden buik. Maar dat schrijvende wordt er aangebeld en uw vrouw legt haar illegaal breiwerk neer en gaat kijken, en tis woelus woestenbeer hijzelf... doch hij is niet woest, hij is alleen verslagen en draait zijn muts radeloos in zijn harde vingeren: tis dat het meisje met de dikke billen daar ligt en iets in haar buik heeft, zij zweet en heeft koorts... en uw vrouw zegt dat het griep zal zijn, griep in haar darmen, en zij geeft woelus woestenbeer aspirine en de goede raad er zijn vrouw eens warm in te draaien. En woelus keert gerustgesteld naar zijn woonwagen terug, maar gij die uw pen opneemt weet wel beter: het is alderijiligen en de doodsklokken luiden, en zelfs het meisje met de dikke billen trouwt en wordt oud en krijgt iets in haar buik en sterft. Bim. Bam.</p><p class="wp-witregel"> </p><p class="wp-tussenkop"><span class="wpt-cijfers1">het proletariaat der bureelbedienden</span></p><p class="wp-platmetwit">Ziet ge het... zegt mossieu colson van tminnesterie... dat ik gisteren op alderijligen niet naar u moest toekomen, eerst dacht ik: ze zullen er zielkenskoeken bakken... en nadien dacht ik: hij zal aan het schrijven zijn over alderijligen... en ziet ge het dat ik gelijk had! En ge antwoordt: gelijk hadt ge, mossieu colson van tminnesterie, in uw bewering dat ik aan het schrijven was over alderijligen, maar ongelijk had ge te menen niet naar mij te moeten toekomen. En terwijl hij zich glimlachend neerzet in de schijn van uw schemerlamp... die ge verleden week hebt gemaakt van een oude koperen lampe-belge, eigenlijk quinquet genaamd... terwijl hij zich in de schijn van die lamp neerzet, ziet ge op zijn vermoeid gelaat een zenuwtrek heen en weer schieten. Ik ben blij zegt hij, dat het examen voor jefdebureau achter de rug is, want ik las niet meer, ik schreef niet meer, ik leefde niet meer... ik leerde voor jefdebureau... nu is het examen voorbij en ik ben gelukt... maar een plaats heb ik daarmee nog niet, en het loon daarvoor wordt mij eveneens nog niet uitbetaald... het werk echter doe ik nu al maanden en maanden... en gelukt zijnde in dat examen komen al de bedienden van tminnesterie bij mij aanlopen, al de sous-jefdubureaus en opstellers en klerken en deurwaarders en liftmeisjes die aan een examen deelnemen of er zullen aan deelnemen. Zij komen aanlopen en vragen wat zij moeten doen om in hun examen te lukken... daar is die jongen van tralfenne, die verhaaltjes schrijft over de trein waarmee hij savonds naar zijn ver dorp terugkeert, die verhaaltjes schrijft over de bridge in zijn mond die niet goed zit en hem verbiedt van te lachen op zijn werk... en daar is die andere jongen die zich aan toneel interesseert, aan katholiek patronage-toneel, en met zijn vrouw <span class="wpt-cijfers1">3</span> kinderen heeft terwijl zij het <span class="wpt-cijfers1">4</span>de verwacht, en die nog geen <span class="wpt-cijfers1">3</span>.<span class="wpt-cijfers1">000</span> fr. verdient maar daarvan toch <span class="wpt-cijfers1">1</span>.<span class="wpt-cijfers1">500</span> fr. huishuur moet betalen voor een appartement... appartement, lach niet, dat slechts <span class="wpt-cijfers1">1</span> enkele kamer is... appartement van <span class="wpt-cijfers1">1</span> kamer waarin hun kolen staan en hun brandhout, waarin zij koken en eten en slapen en een kind verwachten, het <span class="wpt-cijfers1">4</span>de heb ik gezegd... en allen komen zij af om mij te vragen of er op het examen veel wiskunde wordt gevraagd, of veel economie, of veel... veel...</p><p class="wp-plat">En mossieu colson breekt zijn zin af en grijpt naar zijn notaboek en zegt: <span class="wpt-cijfers1">14</span> dagen geleden, toen ik midden in dat examen zat en niet las of niet leefde, vond ik toch nog de tijd om te noteren tvolgende: dat men niet naar school gaat om voor zichzelf wat wetenschap op te doen, maar om de basis te leggen waarmee men geld kan verdienen. En ik schreef dat ietwat ironisch, ietwat misprijzend... doch nu vandaag vraag ik mij af wat men zou aanvangen, op een appartement van een gehele ganse <span class="wpt-cijfers1">1</span> kamer, met wetenschap waarmee men geen geld kan verdienen? En <span class="wpt-cijfers1">14</span> dagen geleden schreef ik eveneens in mijn notaboek, dat al dezen die naar school zijn geweest, en wat wiskunde, wat economie, wat handelswetenschappen hebben gestudeerd, zich schamen een boer of een werkman te zijn... ze willen een bureelbediende worden... maar vandaag dat ik hun nood ken, zie ik alleen nog met ontstelde ogen hun probleem zonder oplossing: het probleem van het proletariaat der bureelbedienden.</p><p class="wp-witregel"> </p><p class="wp-tussenkop"><span class="wpt-cijfers1">hi luudde so utermaten</span></p><p class="wp-platmetwit">Ik schilder wel gevels, zegt johan janssens, maar ik schrijf toch verder aan mijn reinaert de vos... trouwens, ik wil het nu nog niet verklappen vooraleer ik z<span class="wpt-cijfers1">e</span>ker ben, maar er komt verandering in mijn toestand, zodat ik die reinaertverhalen zal nodig hebben... welnu, ik vertelde u hoe de wolf de mis deed:</p><p class="wp-plat">als de wolf in monnikskleed de passie preekt, kleine luidjes wacht uw kluitjes... dat was het laatste wat isengrinus aan het autaar zong, en daarna keerde hij zich naar de lege stoelen en hield hij de beroemde preek die in de kerkelijke annalen bekend staat als de preek Dubonnet:</p><p class="wp-plat">beminde twijfelaars, ge hebt naast het beeld van koning nobel aan ieder venster iedere dag een kerkelijke reclaam weten hangen, nu een man die naar de trein loopt met een valies in de hand en naast hem een man die naar de mis loopt met een kerkboek in de hand, en daarna de reclaam zon zondag zondagmis naar het schone voorbeeld van dubo dubon dubonnet, en daarna weer een andere reclaam... maar nu ist gedaan met de reclaam, beminde ongelovigen, want het is niet meer nodig dat ge u de benen van onder tgat loopt om een dubonnet-mis te drinken: de verkiezing is voorbij en meneer derenancourt van tkasteel zit in tminnesterie. Bravo, wou reinaert roepen, als hij intijds bedacht dat men in de kerk geen lawaai maakt maar integendeel de klokken doet luiden, en hij snelde naar de plaats waar het klokzeel hing, om de wereld kond te doen dat de dubonnet-preek onder ons gekomen was. Dat gelui verontrustte echter isengrinus die het autaar haastig verliet en toegelopen kwam: wat-ist?, mij schijnt het of ge de sirenen in gang zet en de oorlog opnieuw doet beginnen. Maar reinaert vroeg hem wat voor een monnik hij toch was: gij komt de meest waarachtige preek van deze tsinxendaghe te houden, en allegelijk wordt ge verlegen, zoals de meisjes en de genieën, die beseffen dat de klok geluid wordt om naar hen te doen opkijken! Jamaar, zei isengrinus... en hij keerde en wrong zich met zijn lang lijf in vele bochten... jamaar, ge weet gij toch wel dat de kleine man vrij is van te denken wat hij wil, maar niet van die gedachte zo vrij uit te spreken als hij dat zou willen... en daarbij, preek gij, ge weet wat ik gezegd heb en ge hoeft het alleen maar te herhalen, ik zal Ik de klokken wel doen luiden. Och goed, zei reinaert, die voor de zoveelste keer nonkels lafheid moest aanschouwen, en hij wees de wolf hoe hij de koord zo hoog mogelijk moest vastgrijpen, en moest trekken of het voor een elfuren-lijk was dat schromelijk duur betaald ging worden. En terwijl de wolf de lange armen strekte greep reinaert het einde van de koord en knoopte ze rond de voeten van zijn oom: ge moet veel harder luiden, zei hij. Maar isengrinus die de droeve grap te laat bemerkte, spartelde om los te komen, begon te rukken en te trekken, begon te vloeken op de klokken die ondertussen bl<span class="wpt-cijfers1">e</span>ven luiden, begon te smeken tot reinaert die van verre stond te roepen: zo is het goed, ik peins dat er veel volk naar onze mis zal komen, want ik zie de paters al van achter het hoekje komen rennen</p><p class="wp-blok">dat luden dochte isengrinus doe so soete</p><p class="wp-blok">dat hijt emmer wilde leren,</p><p class="wp-blok">want hi luudde so utermaten</p><p class="wp-blok">dat alle die ginghen bi der straten</p><p class="wp-blok">ende waren binnen der muren van elmaere</p><p class="wp-blok">waenden dat die duvel ware.</p><p class="wp-plat1">en eer isengrinus kon spreken in corte woorden ‘dat hij wel geen zwarte was, maar zeker toch ook het recht had om de wereld te verlaten en zich in een klooster te komen versteken... ik zal niet meer dan <span class="wpt-cijfers1">1</span> gans per bedmaal verslinden’... en eer hij had kunnen besluiten met</p><p class="wp-blok">‘ic wille mi begheven...’</p><p class="wp-blok">hadden si hem na genomen tleven</p><p class="wp-plat1">want hoe harder hij sprak hoe driester men op zijn rug de stokken brak. johan janssens.</p><p class="wp-witregel"> </p><p class="wp-tussenkop"><span class="wpt-cijfers1">als alderijligen voorbij is</span></p><p class="wp-platmetwit">Eigenlijk ist niet over alderijligen maar over alderzielen dat de kantieke schoolmeester de kinderen een opstel doet maken... ‘als er witte chrysanten op tkerkhof staan’... Ei mij, en iedere keer dat de kantieke schoolmeester of zijn schoolkinderen hun pen neerzetten om daarover te schrijven, is het mis: want het is weliswaar waar dat het op alderzielen is, dat men witte chrysanten draagt naar ginder, waar ze ook u zullen leggen in de regen en de wind, in de verlaten sneeuw en de eenzame zonneschijn... maar tvolk van ter-muren zegt toch: tis alderijligen en we gaan met witte chrysanteemen naar tkerkhof. Ze zeggen alderijligen, en ze bedoelen daarmee heel zeker dat het rondom hen ijl is geworden, met al die levenden die van tussen hen wegvielen en nu g<span class="wpt-cijfers1">ii</span>nder liggen, tussen die lage muren waar alleen cypressen en arduinen kruisen groeien... ze bedoelen met alderijligen al de ijlten die in hun klein bestaan werden geslagen en gebrand... en ze zeggen in plaats van chrysanten chrysanteemen, omdat die triestige bloem nog triestiger is, als haar naam nog langer en klagender klinkt dan hij reeds is, als hij hen pijnigt gelijk de wind over het kerkhof en als hij hen martelt gelijk een holle koorzang in een kille en nutteloze kerk... en ze zeggen tkerkhof alhoewel het eigenlijk een Begraafplaats is, maar in hun oren en in hun ogen betekent kerk al wat ze onder dood en straf verstaan, al wat donker en triestig en eenzaam is – maakt men de kinderen niet bang met te zeggen dat ze zullen naar het kerkeputje gaan?... o donkere eenzame verloren winters in vlaanderen, waar men de kinderen benauwd en vertrouwd maakt met de dood en het kerkeputje waar ze eens zullen inliggen – al wat dus donker en triestig en eenzaam is: sneeuw en ijs en dennebomen, en tlicht van kaarsjes die bibberen van angst, terwijl ze denken aan de encyclieke domper die straks over hun vlammetje zal worden gehouden.</p><p class="wp-plat">En schrijvende deze dingen... en denkende aan dit dom en triestig volk in deze triestige winter in dit triestig vlaanderen... en beseffende dat het buiten koud is en dat binnen uw kachel moet branden, en uw vrouw wol moet hebben om te breien, en uw zoontje speelgoed om te spelen en boeken om te leren... en wetend dat gij, schrijver, een nutteloos en schadelijk dier zijt in dit vlaanderen, en honger lijdt, en geschuwd wordt... Schrijvende deze dingen vraagt ge u af, of ge hen niet met hun eigen stomme kop in hun eigen stomme strop zoudt steken: en ge maakt het plan op om een boek uit te geven over al die onbelangrijke encyclieke vlaamse dichters en schrijvers en schilders en beeldhouwers – zoals die krioelen in iedere stad van <span class="wpt-cijfers1">2</span> of <span class="wpt-cijfers1">3</span> of desnoods van <span class="wpt-cijfers1">6</span> fabrieken – en hen te verplichten elk <span class="wpt-cijfers1">200</span> exemplaren voor eigen rekening te nemen en aan de man te brengen, van hen tevens te verplichten de cliché’s te betalen en het boek in de encyclieke scholen als prijsboek te doen uitdelen... zodat zij alleen de eer en gij alleen de winst opstrijkt.</p><p class="wp-plat">En het ogenblik waarin ge dat hebt gedacht, en reeds een papier grijpt om er het oorlogsplan in grote trekken vast te leggen... dat ogenblik komt johan janssens binnen, de Dichter en de gevelschilder, en ge denkt er aan dat ook hij in dat boek zou moeten komen, en <span class="wpt-cijfers1">200</span> exemplaren kopen en zijn clichés betalen. En ge hebt spijt en wordt triestig en wordt woedend – want wie een put graaft voor een ander valt er zelf in – doch johan janssens leest uw gedachten van uw voorhoofd af, en roept: bij god, ge moet naar mij niet zien, trek hen maar eens een kloot af.</p><p class="wp-witregel"> </p><p class="wp-tussenkop"><span class="wpt-cijfers1">klotensoep</span></p><p class="wp-platmetwit">Dit is een avond waarin de vrouwen eens zijn gaan winkelen: de schone vrouw lucette, en de vrouw van weer een nieuwe held die in uw huis is komen opdagen – tolfpoets heet hij, ge zult er nog meer dan genoeg over horen – de schone vrouw lucette dus, en de vrouw van tolfpoets die maria heet... en die, onder haar make-up en haar rok die altijd hier of ginder zit opgestoken, een echt natuurkind is gebleven... plus uw eigen vrouw met haar zenuwen en haar hart en haar bloed dat te dun is – en nu beweert dr. mots ook nog daarbij dat het iets aan de lever is... hij beweert dat volgens de laatste wetenschappelijke peilingen zenuwziekten eigenlijk zouden voortkomen uit een slechtwerkende lever... en ge vraagt hem of het ook, en evengoed, niet omgekeerd kan zijn, dat een slechtwerkende lever voortkomt van een geschokt zenuwstelsel... en hij staat daar, heel dr. mots, met zijn mond vol tanden – en deze <span class="wpt-cijfers1">3</span> vrouwtjes zijn dus deze avond de kapellekensbaan opgewandeld, naar de stad van de <span class="wpt-cijfers1">2</span> fabrieken toe, om eens te winkelen: de schone vrouw lucette, en het met frivoliteiten omsluierde natuurkind maria, plus uw eigen vrouw die van de zenuwen heeft en daardoor nog schoner en verstandiger is dan alle andere vrouwen samen...</p><p class="wp-plat">En ondertussen beginnen de mannen over iets waar ze moeilijk kunnen over spreken als hun vrouwen er bij zijn: over hun kloten. En tis de kantieke schoolmeester die het in gang zet, met tot johan janssens te zeggen: die uitdrukking daar, trek hen maar eens een kloot af... hm... nuja... hoe staat dat daar eigenlijk? En tolfpoets, die geen diepgaand verstand heeft, maar een verstand dat gespitst staat om spitsvondigheden uit zijn kloten te slaan, tolfpoets zegt: een kloot staat niet, maar hangt. Ha zegt johan janssens... ha zegt hij, en hij gaat zich nu precies voor goed neerzetten op de stoel waar hij reeds een half uur op neerzat, doch toen maar voorlopig... ha zegt hij, en hij herinnert ons allen aan de eerste bladzijden uit dit boek, waarin gezegd werd dat de roman, gelijk men die tot nu toe schreef, ons de kloten uithing... en dat wij dat toen niet mochten zeggen... welnu, zegt hij, ondertussen heb ik een lijst aangelegd met uitdrukkingen waar het woord kloten in gebruikt wordt... en hij rammelt die lijst af op een manier dat ge er de kloten van begrijpt, iemand een kloot aftrekken, met iemands kloten spelen, doodgewoon iemand kloten, ‘ge kunt mijn kloten kussen’, ‘ieder eerlijk man heeft <span class="wpt-cijfers1">2</span> kloten’, er uw kloten aan vagen, een schop in of tegen of onder uw kloten krijgen – en tolfpoets onderbreekt hem met te zeggen: zolang het onder uw kloten is voelt ge er niets van – geen broek aan uw kloten hebben, en haar variante met de kloten door uw broek lopen... <span class="wpt-cijfers1">iets</span> in de kloten hebben, wat betekent er een voorgevoel van hebben... en <span class="wpt-cijfers1">het</span> in de kloten hebben, wat betekent: het in de mouw hebben of een heimelijke zijn... zo kloot men frederik, de hond zijn kloten, of de kloten van gerard en van de paus van rome, de kloten uithangen of er uw goesting van hebben, een stuk in uw kloten hebben of strontzat zijn, ergens met uw kloten afvallen, een viezekloot, een kloterij van belang en er de kloten van begrijpen.</p><p class="wp-plat">En tolfpoets wil er nog aan toevoegen: en wat ik daarstraks zei, iets uit de kloten slaan... maar daar gaat de straatdeur open en de <span class="wpt-cijfers1">3</span> vrouwtjes komen binnen, de schone vrouw lucette en het ontspoorde natuurkind maria en uw eigen vrouw... en de mannen daar ziende zitten zonder een woord te spreken, zegt het ontspoorde natuurkind maria: wat is er, dat ge ons zit aan te gapen gelijk een hoop stommekloten?</p><p class="wp-witregel"> </p><p class="wp-tussenkop"><span class="wpt-cijfers1">het weekblad</span></p><p class="wp-platmetwit">De dagen van alderijligen zijn voorbij... en waar het van de zomer geregend en geregend heeft, blijft het nu schoon en zacht weer: en mossieu colson van tminnesterie staat daar samen met johan janssens naar de kapellekensbaan te kijken, waar een man opdracht heeft gekregen om met nieuwe asse en sintels de voetsporen van honderden geslachten te bedelven... hij staat daar op zijn schop geleund en zegt tot iedereen die voorbijgaat, dat het zeer schoon weer is voor de tijd van tjaar, een beetje vochtig maar toch zacht... en mossieu colson van tminnesterie zegt dat hij nu tenminste met droge voeten zal kunnen thuiskomen, <span class="wpt-cursief">maar dat hij daarvoor al die putten en plassen en wagensporen, en voetafdrukken van ondineke van ter-muren zal moeten missen... </span>dingen die hij daar al van in zijn eerste prille kinderjaren heeft weten liggen... en hij herinnert zich hoe zijn moeder zei: pas op, kleine colsonske, tert niet in die plas... en hij herinnert zich hoe dat later veranderde in: o gij bengel, ge zijt weeral in de plassen weest lopen, uw schoenen zijn nat en uw kousen zijn nog natter en ge zult een plaag opdoen en ge peist zeker dat schoenen geen geld kosten?</p><p class="wp-plat">En johan janssens knikt zeer diepzinnig met het hoofd, gelijk alle mensen diepzinnig met het hoofd knikken die niet hebben verstaan wat men tot hen heeft gezegd... schoenen kosten w<span class="wpt-cijfers1">e</span>l geld, zegt hij... ik heb daar juist nog een paar schoenen gekocht voor mijn zoon jo, die <span class="wpt-cijfers1">9</span> jaar is, en die nu over al die nog niet uitgekeerde bermen sintels en asse op en neer loopt, steeds maar op en neer loopt en schoenen verslijt... schoenen kosten w<span class="wpt-cijfers1">e</span>l geld... en ik sprak u over enkele dagen over iets waar ik nog niet z<span class="wpt-cijfers1">e</span>ker van was, een verbetering in mijn bron van inkomsten, en waar ik mijn hoekjes van den vos reinaerde zou kunnen voortzetten... welnu het was voor het Weekblad... en men vraagt mij om in het Weekblad een hoekje te vullen gelijk ik dat altijd heb gedaan in het dagblad... het is wel niet veel dat men betaalt maar a là, het is toch iets... en ik reken uit wat een verbetering dat wordt in mijn bron van inkomsten, als ik daar mag aan toevoegen wat ik kan bijverdienen met verder te blijven schrijven voor het literaire maandblad de nieve tijd, en voor de belgische radio-omroep. Halt halt, roept mossieu colson van tminnesterie – en de man die de sintels en asse over de kapellekensbaan moet uitkeren peinst dat het tegen hem is, en antwoordt: hoe halt?, ik heb sedert een uur of <span class="wpt-cijfers1">2</span> nog geen schop verlegd – doch het is tot johan janssens, de dichter en Weekbladenschrijver, dat mossieu colson halt heeft geroepen: halt, ge gaat op de duur veel te veel bronnen van inkomsten hebben! Maar johan janssens lacht eens bitter en zegt: heb geen vrees, mossieu colson van tminnesterie, want de weken en de weken zijn sedertdien voorbij gegaan...en al wat ik heb ontvangen, buiten mijn teruggestuurde bijdragen, is dat klein beetje loon van het Weekblad: kijk, het zit hier in deze doos. Zit uw loon in een doos, vraagt mossieu colson van tminnesterie. Neen, maar de schoenen voor mijn zoon jo, die <span class="wpt-cijfers1">9</span> jaar is, en die ik hem met dat beetje loon heb gekocht.</p><p class="wp-witregel"> </p><p class="wp-tussenkop"><span class="wpt-cijfers1">ondine moest er mee lachen</span></p><p class="wp-platmetwit"><span class="wpt-cursief">Ondine moest lachen met het doodsverlangen van haar vader, dat verwaterde in een verlangen om te slapen en te blijven slapen... zij brak zijn mond open met te vragen, wanneer hij nu aan die dakgoot ging beginnen... en van het eerste woord dat hij antwoordde sloeg zijn stem over, zodat zelfs zulma er moest mee lachen en hem begon na te bootsen. Onder al wat hij eindelijk uit zijn mond wrong, bootste zij steeds maar gek dat eerste woord na... hij keek haar treurig aan, en wist niet meer wat hij gezegd had: ondine lachte hem uit: het was een lach om bang van te worden, zo nagemaakt was hij. Zij was echter z</span><span class="wpt-cijfers1">e</span>e<span class="wpt-cursief">lf bang, zij wist dat er het een of ander met die uitgestelde rekeningen gebeuren moest... maar wat?... en zij riep dat hij daar maar zijn plan moest mee trekken: zij somde alles op wat zij van haar kant had gedaan: gespaard, rondgelopen om het geld in te zamelen, zich in het zweet gelopen, allerlei schaamten onderstaan... maar gij zijt mij hier de goei, ge koopt lampen voor een uitvinding waar nooit wat gaat van terechtkomen, en ge geeft geld om uitgebrande kerken en kapellen te laten herstellen, net of ge familie van de bisschop zijt. En tussen die woordenvloed van ondine zag vapeur zijn eigen woordenkluwen niet meer, hij zocht en zocht naar een draadje om toch </span>óó<span class="wpt-cursief">k iets te kunnen zeggen: daarstraks, toen hij alleen was, bleek het iedereens schuld te zijn behalve de zijne, en nu... nu... straks was hij alleen nog schuldig. Hij klampte zich vast aan het laatste wat ze daar zei</span> – <span class="wpt-cursief">alhoewel hij besefte dat het heel ander dingen waren die hij zeggen moest</span> – <span class="wpt-cursief">dat ‘hij’ het geld voor de kapel toch niet had uitgegeven. Maar ondine sneed hem seffens de pas af met te beweren dat iemand, die voor ondernemer wou spelen, maar moest zien dat zijn zotte vrouw niet aan het geld geraakte. En daar moest zulma ongelooflijk mee lachen, ze schaterde het plots uit en bootste nogmaals vapeurs eerste gekke woord na. Och, hij krabbelde achteruit en wou zich beginnen verontschuldigen... de tranen stonden hem in de ogen... hij wou zeggen, neen hij wou vr</span>á<span class="wpt-cursief">gen, of ze niet beter hun verstand konden bijeenleggen in plaats van onderling ruzie te maken. Doch daar moest ondine nog harder en onnatuurlijker mee lachen: ik verdien het en gij vertjoept het, en dan moeten wij ons verstand bijeen leggen om samen in de bak te geraken... ga all</span>éé<span class="wpt-cursief">n naar het tribunaal en verontschuldig u d</span>áá<span class="wpt-cursief">r over uw zotte vrouw, maar niet tegen mij. En vapeur schreeuwde niet tegen, hij zat integendeel stil op zijn stoel naar zijn lamme handen te staren, en te bedenken dat al wat ze daar zei de waarheid was: het was waarheid dat hij met geen zottin moest getrouwd zijn, en het was ook waarheid dat hij ondine geen baas mocht hebben gelaten over iets waar hij alleen meester over was... niet zij had dat lastenboek moeten ondertekenen, maar hij. En om er van af te zijn ging hij de achterdeur uit en zette hij zich op het cabinet... en daar, in de stilte van de komende nacht, vervaagde al wat ondine uitgeschreeuwd had, en zag hij weer de draad van zijn eigen verwarde kluwen, en begon hij opnieuw gelijk te hebben: hij was toch immers niet alleen de schuldige, er waren zeker toch nog anderen die wat misdaan hadden! gelijk dat meisje nu sprak over haar moeder, zomaar zeggend dat hij een zotte vrouw had, was dat niet hemeltergend?... als god was zoals zij het zich allen voorstelden, iemand die naar hen zat te kijken en hen strafte of beloonde, waarom strafte hij haar dan niet onmiddellijk, waarom kwam hij niet beneden en gaf hij haar geen klap in het gelaat? En gelijk ze daar gelegen had aan de spoorbaan... ja dat was waar ook, hij was het vergeten te zeggen wat hij daar gezien had... en hij wou opspringen om het haar te gaan verwijten, maar, wat nut zou het gehad hebben? Zij zou het weer gekeerd en gedraaid hebben tot Hij er de schuld van was, zij zou het gekeerd hebben tot hij het was die daar vuile manieren had liggen doen. En hij zette zich terug neer... hij bedacht dat het altijd zo was geweest in zijn leven... hij verlangde slechts rustig in een hoekje te zitten en wat te knuffelen, onbreekbaar glas te maken, iets te laten smelten dat nog steeds niet k</span>ó<span class="wpt-cursief">n gesmolten worden. En al de anderen, de hele wereld, wou dingen doen die over hun hout gingen, die strafbaar waren. En het ongelooflijkste van al, dat ze hém daar dan verantwoordelijk wilden voor stellen. Och, hij moest niet vragen waarom, want het was omdat zij in hem een dwaas zagen waarvan ze konden pro</span>fi<span class="wpt-cursief">teren. En hij bedacht nog verder, met grote bitterheid, dat het heel goed mogelijk was dat god ginder werkelijk zat, net zoals zij het zich voorstelden, en dat hij even onrechtvaardig was als heel de overige rest... dat zijn zoon christus, plus vapeur, gingen gestraft worden om wat de anderen hadden misdaan, dat god tegen hem zou zeggen: ga weg van mij in het eeuwig vuur... en dat ondine, die niets anders had gedaan dan vuile manieren geleerd aan de kinderen, en haar ouders gepest, in de hemel zou binnen mogen.</span></p><p class="wp-witregel"> </p><p class="wp-tussenkop"><span class="wpt-cijfers1">ik heb niet tevergeefs geleefd</span></p><p class="wp-platmetwit">Daar ligt tussen uw post weer een brief van tippetotje, waarin zij het nu heeft over het ontwerp voor een schilderij... want ik heb het werk der surrealisten gezien, schrijft zij, en ik stel mij voor dat ik eveneens zulke dingen zou kunnen schilderen: ik stel mij de hoek van een oneindig ho ge kamer voor, en in die koude lege hoek van die oneindig hoge kamer staat kramiek aan de telefoon... tis te zeggen hij staat aan de telefoon maar er is geen telefoon... er is alleen maar een koude en lege hoek met kramiek die alleen maar d<span class="wpt-cijfers1">e</span>nkt dat hij telefoneert... en hij brengt dus de hoorn van de telefoon naar zijn oor, maar zijn hand is léég en aan zijn oor is Niets... en hij draagt zeer grote brilleglazen en door het ene brilleglas heen ziet ge zijn oog, dat glimlacht om de boodschap die hij Niet door de telefoon verneemt... en door het andere brilleglas ziet ge geen oog, maar is er over dat glas een tekst geplakt, een geijkte uitspraak, een gevleugeld woord, een dogma. Ziet ge, dat zou ik schilderen moest ik een surrealist zijn... schrijft tippetotje... maar ik ben geen surrealist, ik ben tippetotje en ik moet een onderwerp nemen dat mij beter past:</p><p class="wp-blok">een droom:</p><p class="wp-plat1">een root werkmanshuizen die zeer realistisch zijn weergegeven, alhoewel ze daar als het ware in een droomsfeer staan, onder een lucht die donker en gesloten en een ietsje roodachtig is, maar verlicht door een klaarte die als het ware uit het schilderij z<span class="wpt-cijfers1">e</span>lf komt, die als het ware voortspruit uit die, overigens zeer realistisch geziene, root werkmanshuizen: en aan de straatdeur van het eerste werkmanshuis staat de godverdommelijke schone droom van een naakt meisje... zij is heel naakt maar draagt een rode pullover... zij is naakt tot aan het middel zodat gij de droom der benen en der dijen ziet, en de duivelsharen van haar geslacht, maar daarboven draagt zij een rode met de hand gebreide pullover. Dat is de brief van tippetotje.</p><p class="wp-plat">Jawel, dat is de brief van tippetotje, zegt de kantieke schoolmeester zeer nuchter... en hij kijkt over uw schouwer heen en ziet daar ook nog een post-scriptum dat ge niet hebt voorgelezen, en waarin tippetotje zich verontschuldigend uitdrukt over het geval met de grootnijveraar: ik bedoelde er alleen mee, schrijft zij in dat post-scriptum, dat ge de namen wat meer zoudt moeten camoufleren, want dat hier iemand rondsluipt die mij een stamp onder mijn gat zou kunnen doen geven.</p><p class="wp-plat">Jawel, dat is de brief van tippetotje, zegt mossieu colson van tminnesterie zeer mild... en volgens mij is dat tippetotje een braaf meisje, maar dat graag babbelt over u en over uw werk de lofbazuin heeft opgestoken bij de grootnijveraar zélf, en bij de baron zélf... en zit zij daar nu met het ietwat benauwende geval dat zij uw werk bij hen geïntroduceerd heeft en gij hen in datzelfde werk het vuur aan de schenen legt.</p><p class="wp-plat">Jawel, dat is de brief van tippetotje, zegt johan janssens de Dichter en weekbladenschrijver, en wat zij daar over haar schilderijen vertelt is Goed... en het doet mij denken aan een filmscenario dat ik zou willen schrijven... een filmscenario waarin ik de draak zou willen steken met al deze die over schilderkunst spreken en geen schilders zijn: een parodie op de film over rembrandt waarin men zijn Nachtwacht het mooiste schilderij vond omdat dat de grootste schilderij was... en in die film over rembrandt – deze waar ik een parodie zou op maken – strompelt een oude en halfdwaze man een zolder op en strijkt hij wat stof van de Nachtwacht en zegt hij: ik heb niet voor niets geleefd... en dan blaast hij zeer symbolisch zijn kaarsje uit... en in mijn parodie op die film zou ik daarna de Nachtwacht laten kuisen en er een heel andere Nachtwacht laten van onder komen, en zou ik al die kunstkenners laten zeggen dat het nóg mooier is... zodat die oude man zijn kaarsje opnieuw moet doen branden, opnieuw de zolder beklimmen, en naar die gekuiste Nachtwacht moet kijken, al stamelend: ik heb <span class="wpt-cijfers1">2</span> keer niet voor niets geleefd.</p><p class="wp-witregel"> </p><p class="wp-tussenkop"><span class="wpt-cijfers1">bevruchting naar willekeur</span></p><p class="wp-platmetwit">Gij boontje, de schrijver, hebt dikwijls genoeg zélf de draak gestoken met de inspiratie... maar nu dat tippetotje het naakte meisje met de rode pullover heeft beschreven, moet ge toegeven dat er iets gelijk inspiratie bestaat. Maar eerst en vooral moet ge iets heel anders uiteenzetten, iets dat haast niemand zal kunnen geloven en dat toch de waarheid is: als ge graag iemand door en door wilt leren kennen dan past ge de zeer eenvoudige methode toe, het werk van die iemand natuurgetrouw na te bootsen... ik heb kramiek getekend, staande in de koude en lege hoek van de oneindig hoge kamer, al telefonerend zónder telefoon, en ik heb tippetotje begrepen... ik heb de root werkmanshuizen getekend in het vale licht van een droomavond, en het naakte meisje met de rode pullover dat aan de straatdeur staat, en ik heb haar nogmaals begrepen. Het is om er verstomd over te staan hoe u plots alles duidelijk gaat worden, van wat de reinste theorieën niet onder woorden kunnen brengen. En gij boontje, de schrijver, zijt u aan het tekenen gaan zetten... want het tikje magie, het spel tussen de woorden van de theorie in, hadt gij nog niet begrepen... en ge hebt savonds in late gestolen uurtjes die baadsters van renoir nagetekend, en ge hebt renoir begrepen. Ge hebt in maillols vrouwefiguren een combinatie gezien van het geestelijke met het aardse: vrouwen die edel en verfijnd zijn in de vorm van het hoofd de hals en de borst, en wier tere armen naar de wolken reiken, maar die in zwaarder en aardser vorm, in de structuur van benen en van dijen – o meisje met de dikke billen – evenwichtig op deze aarde staan geplant. En dan hebt ge in de vrouwenfiguren van delvaux eveneens een ongekende aantrekkingskracht gevoeld, want het waren wezens die pas schenen te zijn teruggekeerd uit het land van de Duisternis, dat nog een weinig verder ligt dan het land van de droom, en nu wezenloos ronddolen in het land van de droom zélf, zonder de drempel van het wakende leven te kunnen terugvinden – o gij schone vrouw lucette – en almeteens kwaamt gij op de gedachte om de vrouwen van maillol te laten ronddolen in de droomwereld van delvaux – ja, en daar gij eens een foto hadt gezien van maillol’s handen, werkende aan een beeld... oude zwarte en verrimpelde handen die langs witte dijen tastten... die langs witte dijen streelden, hadt gij haast willen zeggen, maar het was dát niet... het was veeleer zoeken, vorm geven, opbouwen – en in het landschap van delvaux tekendet ge de gestalte van maillol, wiens oude handen een jonge maillol-vrouw scheppen... terwijl ondertussen, net zoals het bij delvaux is, een afgewerkt product levend is geworden en uit het landschap weggaat, gegroet door een onbewogen burgermannetje dat voor haar zijn bolhoedje aflangt.</p><p class="wp-plat">Doch na uw rusteloos zoeken van avonden en avonden wordt ge in de nacht wakker en gaat ge aan het raam staan: en plots ontdekt ge de oorzaak van uw falen: het maanverlichte landschap met de scherpe schaduw van een in-opbouw-zijnd huis is een dode wereld... en naast de reeds gestorven vrouwen van delvaux is geen plaats voor de levende vrouwen van maillol: de vrouwen van delvaux bewaren in hun gestorven lichamen de uitgedoofde vlam van al wat de mens heeft ervaard maar reeds weer vergeten is geraakt... en de vrouwen van maillol bewaken in hun levende lichamen de schroeiende vlam van al wat de mens opnieuw moet ervaren en beleven.</p><p class="wp-witregel"> </p><p class="wp-tussenkop"><span class="wpt-cijfers1">vapeur gaat zich expliceren</span></p><p class="wp-platmetwit"><span class="wpt-cursief">Vapeur woelde die nacht en ging in gedachten </span><span class="wpt-cijfers1">100</span><span class="wpt-cursief"> maal naar de houthandel en expliceerde zich, alhoewel er niets te expliceren maar te betalen viel. Geen woorden moest hij er heen dragen, doch geld. Maar toch. En hij lag te wachten naar de morgen om dadelijk op te stappen eer er andere gedachten konden komen, die het hem weer gingen beletten, die hem machteloos zouden gemaakt hebben om zich uit te spreken en de zaak in het reine te brengen... het m</span>óé<span class="wpt-cursief">st, nu, onmiddellijk, of hij werd gelijk zulma. Hij stond uit bed op, om koffie te maken en een boterhammetje te eten, en hij kwam door het slaapkamertje van ondine heen... dat eigenlijk geen slaapkamertje was, doch meer een soort overloop waar de trap en het trapgat in uitkwamen... zij had liggen woelen en woelen, haar deksel was ineen gestrengeld als een koord, wat een bewijs was dat ook zij niet de gerustheid des gewetens kende</span> – <span class="wpt-cursief">maar dat ontsnapte aan vapeurs aandacht</span> – <span class="wpt-cursief">hij riep haar wakker en zei dat hij naar de houthandel ging om te zien wie er nu gelijk ging krijgen. Zij lag hem aan te staren, slaapdronken. En peinst ge nu dat zij zich tenminste zou dekken! zei hij tot zichzelf... neen, ze bleef liggen met haar vuile kont bloot, met dat vlees begroeid met duivelshaar</span> – <span class="wpt-cursief">duivel Duivel, dacht hij</span> – <span class="wpt-cursief">ze bl</span>éé<span class="wpt-cursief">f zo liggen, schaamteloos, en lachte hem nog uit op de koop toe: ze trok hem met een minachtend lachje de blinddoek van voor de ogen, waaraan hij de ganse nacht had besteed om die, zélf, voor de ogen te k</span><span class="wpt-cijfers1">u</span>u<span class="wpt-cursief">nnen binden: ze vroeg hem of hij niet liever een straat of </span><span class="wpt-cijfers1">2</span><span class="wpt-cursief"> zou verder gaan, en zich aanbieden op het politiebureel, dan was hij ineens waar hij zijn moest. En er was ook nog iets anders dat zij hem zeggen moest... iets, een nevengedachte, die haar plots was te binnen geschoten toen hij sprak van naar de stad te gaan... maar, wat was het eigenlijk?... ik slaap nog de helft dacht ze. En ze streek over het voorhoofd: het was gek: het was juist datzelfde gebaar dat vapeur steeds gebruikte als iets hem niet wou te binnen schieten... doch hij begreep niet dat ze hem iets wou mededelen, hij dacht dat ze slechts de vaak uit de ogen wreef, en hij voegde aan deze gedachte ook nog dit toe: het is gemakkelijk daar neer te liggen met uw schaamteharen bloot, en te lachen, en de slaap in en uit uw ogen te wrijven: ik offer mijn nachtrust en lig urenlang te bedenken hoe ik uit de strop ga geraken die gij door uw onverstand hebt gespannen... en waar gij dus eigenlijk zoudt moeten inzitten... gij hebt het gemakkelijk, vuile ros die hier voor uw vader naakt ligt en die ginder aan de spoorbaan onbetamelijk ligt en kinderen rot maakt. En gij dan, schreeuwde ondine plots, wat hebt gij dan uitgespookt dat gij van brussel naar dat gat van ter muren hier moest komen afzakken... ik geloof dat ge u hier eigenlijk zijt komen verbergen... en ook, dat ge me ginder aan de bremstruiken gezien hebt, wat zou dat?... mijn liefde voor die jongen is iets van het reinste dat er op de wereld bestaat: nog niet zoveel heeft hij mij aangeraakt, nog niet d</span>á<span class="wpt-cursief">t</span> – <span class="wpt-cursief">en ze knipte met de vingernagel om het aan te duiden hoe weinig hij haar had aangeraakt</span> – <span class="wpt-cursief">en nog iets, heb ik misschien geen recht om te vrijen en te trouwen gelijk een ander? Trouwen, ziet ge wel! zei vapeur... ziet ge wel!... en hij was er zodanig van onder de indruk dat er geen enkel ander woord, geen enkele andere gedachte, meer in hem kon opkomen... trouwen, en er hem all</span>éé<span class="wpt-cursief">n laten vóórstaan. Hij ging het trapje af, sprakeloos, en ondine die zag hoe hij om zo te zeggen de kop tussen de benen droeg, herinnerde zich plots wat zij hem had willen zeggen: de muziek van de socialen ging voor de </span><span class="wpt-cijfers1">1</span><span class="wpt-cursief">ste keer uit, en zou ook langs ter muren, langs de kappellekensbaan komen.</span></p><p class="wp-witregel"> </p><p class="wp-tussenkop"><span class="wpt-cijfers1">het tabakfabriekje</span></p><p class="wp-platmetwit">Twas kramiek die kwam aanbellen, en die heel uw avond verwoest vergald en hopeloos verbitterd heeft: hij heeft zitten vertellen over het tabakfabriekje, dat ginder achter de bonneterie, achter de verwaarloosde grond met de lege blikken potten, en vlak vóór de <span class="wpt-cijfers1">1</span>ste vuile huizen, werd opgericht: hij is er bediende: hij heeft met en door zijn eigen kramiek-figuur het proletariaat der bedienden vergroot... en sociaal of ultramarxist zijnde, vechtend voor gelijkheid vrijheid en broederschap, smaalt hij op dat andere gewone werkvolk dat alaam in de handen moet nemen en zich zwart en vuil moet maken: ik kramiek, bediende. En hij kramiek, bediende, vertelt: meneer alfons, de zoon, heeft universitaire studies gedaan en is advocaat, maar denkt er niet aan practijk te doen, hij blijft in het tabakfabriekje en is daar de torpiel die alle andere tabakfabriekjes op wettige wijze in de grond boort. Als het zomer is woont hij aan de kust, meneer alfons, in een villa in de duinen, en als het november en vochtig weer is, gelijk nu, dan woont hij in brussel waar er feesten zijn en bars met weerloze naakte vrouwen. En kramiek vertelt smakelijk hoe meneer alfons met zijn fabrieksmeisjes naar brussel reed... hoe hij hen almeteens vuil en zwart zoals ze waren van achter hun machines haalde, in de gesloten en duistere camion stopte en met hen naar brussel reed om zijn huis in orde te brengen, en hoe hij hen in hun vuile voorschoot in een chic hotel binnenloodste en hen daar deed eten en drinken... en hoe zij zat raakten en zatgaweg weer moesten terugkeren naar huis, naar de stad van de <span class="wpt-cijfers1">2</span> grote fabrieken en de <span class="wpt-cijfers1">100</span> kleine schoen tabak en breigoedfabriekjes. Hij vertelt dat zonder commentaar, kramiek, en alleen met een beetje hoorbare eerbied voor zijn meneer alfons van het tabakfabriekje, en met een hoorbare spijt omdat hij zelf niet tussen die zatgemaakte fabrieksmeisjes was. En verder vertelt hij ook over die soort uit de noodwoningen aan de andere rand van de stad der <span class="wpt-cijfers1">2</span> fabrieken... snottebellen van meestal <span class="wpt-cijfers1">14</span> en <span class="wpt-cijfers1">15</span> jaar, pas uit school, die in de cabinetten kruipen met het mansvolk, en er met hun rok omhoog en hun broek in de hand rondlopen, en die bij de christelijke arbeidersjeugd zijn en voor niets deugen dan om het werk te verbrodden, al danspassen uitvoerend, en om iedere middag en iedere avond hun kabas te vullen met gestolen goed... en hoe meneer alfons almeteens om <span class="wpt-cijfers1">12</span> uur de poort deed sluiten en hun allen liet aftasten: ha, ze stonden daar op een lange rij en ze maakten allen stiekum hun kabas leeg en lieten het gestolene langs zich heen in de grond vallen. En kramiek lacht. Maar almeteens fronst hij het voorhoofd en zegt hij: doch waar ik mij niet uit versta: het ogenblik dat wij allen het oorlogsgeld moesten inleveren doch nog geen Nieuw geld ontvingen, dat ogenblik was er een wagon tabak gekomen en had mijn meneer die wagon betaald met het nieuwe geld dat nog niemand had gezien... hoe was dat mogelijk?</p><p class="wp-plat">Och, en hoe is het mogelijk dat die kramiek u dubbel en dwars de dingen uithangt?</p><p class="wp-witregel"> </p><p class="wp-tussenkop"><span class="wpt-cijfers1">waar is uw diploma?</span></p><p class="wp-platmetwit">Johan janssens, de dichter en dagbladschrijver en gevelschilder... zegt mossieu colson van tminnesterie... loopt waar hier waar daar, om ergens een soort staatsbediening te kunnen bekomen, bijvoorbeeld als bibliothekaris of inspecteur der bibliotheken of bediende in een museum of om het even wat... niet dat hij er zozeer naar verlangt een bediende te zijn, maar wel dat hij zozeer verlangt naar een regelmatig maandelijks loon, om zijn vrouw en zijn zoon jo een min of meer fatsoenlijker leven te kunnen aanbieden. Maar de sociaalvoelende dichter en dagbladschrijver johan janssens... zegt mossieu colson van tminnesterie... kan zo een bediening niet krijgen in een staat met een sociaaldenkend ministerie, want hij, johan janssens, heeft geen diploma... en de socialen hadden dit reeds van vroeger hoog over de daken verkondigd dat in een sociale staat er geen encyclieke vriendjes en zoontjes van encyclieke vriendjes zouden worden binnengeloodst, langs een achterdeurtje, en zonder de minste bevoegdheid – dát zei ook liske, die ondertussen reeds is gestorven en die binst haar leven een sociaalvoelend meisje was, zelfs wat uiterst links, en plus daarbij ook nog met wat ultra-scharlakene sympathieën... en liske zei dus ook dat zij het rechtvaardig vond als zelfs haar vriend johan janssens zonder diploma geen staatsbediening kon bekomen. Doch laat ons nu eens de dingen bezien gelijk ze zijn... zegt mossieu colson van tminnesterie... en stel u nu voor dat iemand van het slag van kramiek, die universitaire studies heeft gedaan maar nergens iets van weet, een staatsbediening krijgt die in verband staat met boeken en kunst... en stel u dan voor dat iemand gelijk johan janssens, die geen studies heeft gedaan maar tussen boeken en kunst leven en sterven zal, dat die géén staatsbediening kan bekomen die in verband staat met boeken en kunst! Doch liske, die toen ze nog leefde een vriendin was van johan janssens... zegt mossieu colson van tminnesterie... liske begreep de zaak niet: het sociaaldenkende ministerie eist een diploma en grondige vakkennis, als het zeer eenvoudige deurwachters en klerken en opstellers en sousjefdubureaux aangaat... doch eist geen diplomas als het sociale vriendjes en zoontjes van sociale vriendjes aangaat – gelijk de zoon van een voornaam element uit de partij der socialen, die een zoon heeft die aan de universiteit studeert, maar daar nooit is... en voor wie ondertussen een staatsbediening uit de grond werd gestampt, een chic bureel met schilderijen aan de wanden en tapijten in de vloer... staatsbediening waar hij al evenmin aanwezig is als op de universiteit – En de zaak waar het dus om gaat... zegt mossieu colson van tminnesterie... is niet het feit dat onze vriend de dichter en dagbladschrijver en gevelschilder, johan janssens, geen diploma heeft... maar het feit dat hij, terwijl we een sociaal minnesterie hebben, een dichter is die veel te harde sociale waarheden blijft schrijven.</p><p class="wp-witregel"> </p><p class="wp-tussenkop"><span class="wpt-cijfers1">de muziek der socialen gaat voorbij</span></p><p class="wp-platmetwit"><span class="wpt-cursief">De muziek der socialen ging dan voor de </span><span class="wpt-cijfers1">1</span><span class="wpt-cursief">ste keer uit, en zou ook langs de kapellekensbaan en ter-muren komen... de simpele mensjes hadden het gisteren en eergisteren onder elkanderen besproken... zij zaten vol angst, zij wisten niet wat voor kwaad die bende ging uitspoken, en ook hadden ze niet begrepen dat de man van liza de spot met hen dreef, toen hij zei: spijker maar goed uw deur vast. Ze deden het werkelijk, ze sloten deuren en blaffeturen en besloten van zich zo weinig mogelijk op straat te vertonen. Ondine bleef in bed liggen zoals ze lag, met een wonderlijk leeg gemoed: ze had er de mensen over bezig gehoord, en gelijk een stormwind gelijk een orkaan was het besef over haar gekomen, dat zij van haar jeugddromen onuitsprekelijk ver verwijderd was geraakt: in plaats van de hemel te bestormen, van de aarde te remmen in haar loop, was zij hier haar dagen aan het vermorsen met ruzie te maken over prullen, over een houthandel. En haar leed, haar pijn om dit besef was zo groot dat zij er niet meer aan denken dierf, dat zij het in al zijn schrijnende diepte niet meer aanstaren dierf, maar de ogen toekneep en tot zichzelf zei: ik m</span>óé<span class="wpt-cursief">t het vergeten. En tevens kwelde zij er zich mee of ze haar wilskracht niet in een verkeerde richting misbruikte... want kijk, ze zei tot zichzelf: ik moet het vergeten... en werkelijk, ze vergat het dan. Was het echter niet juist het omgekeerde, had zij al haar wilskracht niet te gebruiken om meneer ludovic op te zoeken, en hem te bewegen om een einde te doen stellen aan die... die muziek... die houthandel...</span></p><p class="wp-plat"><span class="wpt-cursief">En ze volgde haar vader in gedachten op zijn weg, zijn kruisweg... en zo kwam ze tot de verbazende gedachte dat hij misschien een nieuwe christus was: hoe zou hij zich gedragen als hij op zijn baan de muziek ontmoette? En ze stelde zich voor dat zijzelf haar vader was, dat zijzelf vapeur was... en vapeur zijnde zag zij al die gezichten der socialen naar zich toekomen</span> – <span class="wpt-cursief">en ondertussen kwam d</span>á<span class="wpt-cursief">t, wat ze had willen vergeten, sterker dan ooit in haar op</span> – <span class="wpt-cursief">en ze trachtte al die voorbijgaande, o slechts maar in haar gedachten voorbijgaande, boeventronies te onthouden... om hen eens in een donkere avond, later, man per man aan te vallen... om hen eens op het lijf te vallen met heel hun bende van voorheen, en hen eens... nuja... er zich eens mee te amuseren. Ze lag nog steeds in haar kleine beddebak, daar op de overloop waar het trapgat in uitkwam, en haar handen gleden langs haar lenden naar de haren van haar geslacht... zij woelde daar met de vingeren rusteloos in rond... haar ogen stonden wijdopen, en de pupillen waren abnormaal groot.</span></p><p class="wp-witregel"> </p><p class="wp-tussenkop"><span class="wpt-cijfers1">professor spothuyzen over de socialen</span></p><p class="wp-platmetwit">Terwijl ge toch in de stad van de <span class="wpt-cijfers1">2</span> fabrieken moest zijn, zijt ge even gaan aanlopen bij professor spothuyzen... zijn straatbel was kapot en zijn deur stond met een kier open, en ge zijt dan letterlijk en figuurlijk met de deur in huis gevallen... en hij ontving u met zijn handen en zijn ogen en zijn lippen die bewegen alsof er electrische vonken aan ontspringen... en hij leidt u in zijn ontvangkamer die een studeerkamer is, en in zijn keuken die ook een studeerkamer is, en in zijn slaapkamer die eveneens een studeerkamer is... en hij leidt u tenslotte in zijn studeerkamer zelf, die géén studeerkamer is, maar een plaats waar zijn kinderen spelen en zijn zondaagse jas op een stoel ligt en de fiets van zijn vrouw staat. Zet u, zegt hij... en zijn uitgestrekte arm wijst naar een stoel waarop een stapel boeken ligt, met boven op die boeken een volle asbak en een leeg koffiekopje. En professor spothuyzen is op tfabriek van het universeel verstand om er literatuur te doceren, maar alhoewel hij elke naam en geboortedatum en halsboordmaat weet van om het even welke schrijver, is hij zijn roeping toch mislopen en moest hij eigenlijk politieke wetenschappen gedoceerd hebben: want over schrijvers en boeken durft hij geen oordeel vellen of hij moet er eerst <span class="wpt-cijfers1">100</span> boeken over gelezen en <span class="wpt-cijfers1">10</span> dikke boeken over geschreven hebben... en dan zegt hij nog dat het zijn mening niet volkomen weergeeft, want dat zijn oordeel zich ondertussen heeft gewijzigd. Maar ge moet professor spothuyzen bezig horen over politiek: over de kleine dorpspolitiek die hijzelf nog steeds hartstochtelijk meemaakt in het verre dorp vanwaar hij komt, en in de stad der <span class="wpt-cijfers1">2</span> fabrieken waar hij woont... en over de politiek van ons land, die geen politiek is maar een kwestie van individuele belangen... en over de wereldpolitiek, die ook al geen politiek is maar een botsing van kapitalen en Machten. En de politieke overtuiging van professor spothuyzen is de libertijnse... <span class="wpt-cursief">deze van meneer ludovic gourmonprez, de zoon van de dekenfabriek de labor, uit de tijd toen ondineke nog een jong en heetlopend meisje was. </span>Maar alhoewel de libertijnse gedachte van professor spothuyzen de net eendere libertijnse gedachte van ludovic gourmonprez is, is zij toch een heel andere... zoals het christendom van de paus van rome en het christendom van een oude schele kuisvrouw hetzelfde maar toch een heel ander christendom is... zoals het ultra-marxisme van dr. pascalius prostituaan en het ultra-marxisme van hoedje hetzelfde maar toch een heel ander ultra-marxisme is. En professor spothuyzen, die meestal een fijne gremel rond de lippen draagt... en daarmee peinst zijn minderwaardigheidscomplex te kunnen verbergen, iets wat niet waar is want hij verraadt het er juist mee... professor spothuyzen legt zijn spotlach neer op de stoel met de boeken en de overvolle assepot, en steekt zijn arm uit gelijk een machinegeweer: kijk naar die huizen aan de overzijde, die alle deftige burgershuizen zijn, en die zelfs rijkemensen-huizen zijn, welnu daar wonen functionarissen van de partij der ultra-socialen, en daar wonen ambtenaren van de ministeries der sociale regering, en zij hoereren en boeleren en spelen voor grof geld en weten niet wat een boek is... ik hang over dikke boeken gebogen om ze te lezen en gij hangt over dikke boeken gebogen om ze te schrijven en zij weten niet wat een boek is... en ik, professor spothuyzen, zie dat de partij der socialen de spaarpenningen der sociale arbeiders heeft bijeen gegaard, en nu niet weet wat ze met dat kapitaal moet aanvangen... want zij denken er niet aan een w<span class="wpt-cijfers1">e</span>rkelijke sociale staat op te richten, ze hebben Angst van een werkelijke sociale staat, en ze zorgen er steeds voor niet alleen in de regering te zitten, maar steeds de oude encycliekers en de oude libertijnen rond zich te weten: zij hebben het sociale spook opgeroepen en zij willen dat sociale spook terug in een doosje steken om er zich slechts van te bedienen als het in het kraam te pas komt: zij hebben het volk geleerd dat de zedelijkheid en de braafheid slechts teugels waren waarmee men in bedwang hield... maar nu het volk die teugels heeft afgeworpen, en steelt en liegt en bedriegt en hoereert en boeleert, zoals het vroeger alléén de groten deden... en nu dus de wereld langs de beide kanten naar de kloten is... nu zitten de socialen daar in hun ministerszetel en zijn zij te dom om in te zien waarin zij hebben gefaald.</p><p class="wp-witregel"> </p><p class="wp-tussenkop"><span class="wpt-cijfers1">te laat voor de trein van </span><span class="wpt-cijfers1">7</span><span class="wpt-cijfers1"> uur </span><span class="wpt-cijfers1">58</span></p><p class="wp-platmetwit">Tzijn de laatste dagen van november, waarin ge aan uw straatdeur komt staan al wachtend op de tuinman van tkasteel, die u <span class="wpt-cijfers1">2</span> struiken cotoneaster heeft beloofd voor uw stuk van een tuin... maar in plaats van de tuinman van tkasteel die met geen ogen te bespeuren is, ziet ge integendeel mossieu colson van tminnesterie die zich haast naar zijn trein van <span class="wpt-cijfers1">7</span> uur <span class="wpt-cijfers1">58</span>, maar toch nog even goedendag roept naar woelus woestenbeer die reeds bedrijvig heen en weer loopt en een paardjesmolen aan het bouwen, aan het timmeren, aan het schilderen is... Goeienmorgen, het wordt een schone paardenmolen, roept mossieu colson van tminnesterie... goeiemorgen, en zohaast de winter voorbij is trek ik er met het meisje met de dikke billen vandoor, naar tland van de zon, roept woelus woestenbeer terug. En mossieu colson van tminnesterie nadert de <span class="wpt-cijfers1">4</span> villas op de kapellekensbaan en steekt de vinger op, als een teken dat ge nog even wachten moet vooraleer binnen te gaan... terwijl hij veeleer teken zou moeten doen, dat hijzelf nog wat wachten gaat om zich te haasten naar zijn trein van <span class="wpt-cijfers1">7</span> uur <span class="wpt-cijfers1">58</span>... wacht nog wat roept hij, ik heb u iets te zeggen... ik heb u iets te zeggen omtrent de vraag van professor spothuyzen: ist niet de fout van de socialen? En ik heb op die vraag te antwoorden dat het niet de fout van de socialen maar de fout van Enkele socialen is... de fout van deze enkelen die steeds en overal de hardste ellebogen en de gladste tong hebben, en die christus hebben opzij geduwd om paus van rome te kunnen worden, en die de <span class="wpt-cijfers1">1</span>ste socialen hebben opzij geduwd om sociale <span class="wpt-cijfers1">1</span>ste minister te kunnen worden:</p><p class="wp-plat">ge weet misschien dat de postmannen in staking zijn gegaan, maar ge weet misschien niet dat de sociale minister van post en telegraaf en spoorwegen dadelijk de burgerlijke mobilisatie heeft afgekondigd... t.t.z. een uitzonderlijke toestand waarin het land zich bevindt, net of er oorlog hongersdood en pest is, en waarin niemand mag denken aan individuele honger koude en armoede, maar aan de algemene veiligheid van het land... en telkens de sociale koolmijners of postmannen of onderwijzers nu honger kou en armoede hebben, roepen de sociale ministers dat zij zich in een toestand bevinden waarin zij geen honger kou en armoede mogen gevoelen. En de sociale minister van p.t.t. heeft verklaard dat hij de stakende postmannen uit de postkantoren zal doen gooien, t.t.z. hen zal broodroven, en dat hij hen uit het syndicaat zal doen sluiten. Gij die een schrijver zijt en daar maar achter uw papieren zit, begrijpt dat misschien niet goed... maar een syndicaat is iets dat door de arbeiders zélf werd opgericht, in bloed vervolgingen en tranen, om sterk te staan tegenover de bazen, en het werk te kunnen neerleggen als zij niet menselijk werden behandeld of beloond... en nu is het zo ver gekomen dat de sociale bazen meester zijn van de sociale syndicaten, en dat zij de arbeiders die wensen in staking te gaan uit het syndicaat zullen doen sluiten. Want het is een wilde staking, zegt de minister... net of er ooit reeds andere dan wilde stakingen zijn geweest. En de sociale arbeiders die zich door hun baas het werk zien afgepakt, en door hun leiders uit het syndicaat gesloten, moeten het hoofd in de schoot leggen... maar het partijblad der socialen verkondigt met grote letters dat de sociale minister van post en telegraaf en spoorwegen edelmoedig zal zijn tegenover de arbeiders die het hoofd in de schoot leggen... dat hij zal zijn gelijk een generaal <span class="wpt-cijfers1">tegenover zijn verslagen vijanden</span>.</p><p class="wp-plat">En ziet ge nu dat professor spothuyzen mis is, als hij vraagt of het niet de fout is van de socialen... zegt mossieu colson van tminnesterie... want de sociale arbeider is nog altoos, gelijk hij dat immer is geweest, een verslagen vijand... maar de sociale minister is ondertussen al opgeklommen tot een edelmoedig generaal. En mossieu colson voegt er nog haastig dit aan toe: dat wou ik u zeggen vooraleer mij te haasten naar mijn trein van <span class="wpt-cijfers1">7</span> uur <span class="wpt-cijfers1">58</span>... nu moet ik mij daarvoor niet meer haasten, want ik zal de trein moeten nemen van <span class="wpt-cijfers1">8</span> uur <span class="wpt-cijfers1">59</span>.</p><p class="wp-witregel"> </p><p class="wp-tussenkop"><span class="wpt-cijfers1">op de blandinusberg</span></p><p class="wp-platmetwit">Ge zult nu misschien wel het hoofd schudden om dit verhaal, waarin de wolf de klokken doet luiden in tklooster van ter elmaren, er halfdoodgeslagen uit de handen der paters kan geraken, doch de poort uitvluchtend... op de blandinusberg komt te staan – want ter elmaren is een klooster dat in de tijd ginder ergens langs het verre Dingen lag... stond, a là... en het klooster van de blandinusberg moet ergens langs de uitkanten van gent liggen – ha, maar de zeer geleerde heer dr. pr. fossejaegher zal wat meer doen dan het hoofd schudden, hij zal zeggen dat het een mislukte combinatie is van willem met nivardus. Maar het is dát niet: eigenlijk moet er op een gekke manier mee bewezen worden dat het ene klooster evengoed het andere klooster kan zijn: ge gaat binnen in het klooster van appelghem en ge komt buiten langs het klooster van sintarjaan waar er <span class="wpt-cijfers1">2</span> paar sloffen onder het bedde staan. En tevens is het een surrealistische opvatting omtrent de deur van de doodgewoonste huiskamer die kan opengaan op het land van de duisternis en de dood... die kan opengaan op de fantastische wereld die willem van madoc gemaket heeft. Niemand heeft madoc gelezen en toch moet het de beschrijving zijn van dat vreselijke land waarheen allen gaan doch niemand wederkeert. En nu begrijpt ge dat het mogelijk wordt om langs het achterpoortje in het klooster van ter elmaren te komen, en aan het klokzeel van de paters te trekken... zo hard dat ze zich verplicht zien u een blauw oog te slaan met de relikwie van de heilige aberdaan... maar dat ge, er overkafzakt buitenvluchtend, op de blandinusberg komt te staan. Dáár lag reinaert in de sloot op isengrinus te wachten, en vooraleer de wolf een bakkes gesproken had zei hij al: hoe, het is mijn fout!, kon ik er aan veranderen dat ge zo onbehendig luiddet dat het klokzeel rond uw benen verstrikt geraakte, of dat ge vergat de juiste preek te houden die paste bij het tellen uwer ribben? De wolf dacht er niet aan dit te weerleggen, hij was mismoedig, overtastte zijne leden en zei: ik geloof dat ze enkel lastig waren omdat ik voorstelde mij in hun klooster te verbergen, in ruil voor al de paters die naar amerika de mis gaan zingen doch nooit meer wederkeren. En reinaert al lachend, en isengrinus al grijnzend, zakten zij de heuvel af, en trokken zij door het lokerveld dat nog altijd grond was van het klooster... en daar vielen zij kont over kop in een bedriegersput... en de reden waartoe die was gemaakt weet niemand, tenware het de aard was van de paters die naar het beeld van god gemaakt zijn, om putten te graven voor een ander: en hoe er nu voor reinaert en isengrinus nog uitgeraken, zonder scha of schande? Gij die u uit de wereld wenst terug te trekken, zei reinaert tot de wolf, ge zoudt beter uw gebeden zeggen, want gelijk ge hier staat te vloeken moet ge geen mirakel meer verhopen. En isengrinus die voor monnik leren wou, zette zich op de knieën en begon devotelijk te bidden: heer doe een wonder aan uw dienaar isengrinus dat hij uit de put en uit de miserie raakt. En datzelfde ogenblik werd hij gewaar hoe reinaert over zijn gebogen rug kroop en zich zo uit de put kon hijsen... jamaar, heregod, riep isengrinus, het is niet reinaert, maar mij, die ge moet bovenhalen. Doch reinaert was reeds een eind de baan op en riep van verre: bid toch voort, het is dat gij in mindere staat van gratie waart dan ik. johan janssens in het Weekblad</p><p class="wp-witregel"> </p><p class="wp-tussenkop"><span class="wpt-cijfers1">is de pest mij voorbij gegaan?</span></p><p class="wp-platmetwit"><span class="wpt-cursief">Vapeur wist niets van de muziek der socialen, die voor de </span><span class="wpt-cijfers1">1</span><span class="wpt-cursief">ste keer uitging... hij had zich in zijn muizenpardessus gehuld en was heen gegaan zonder koffie te drinken of brood te snijden... hij had alleen eens aan de toot van de koffiepot gedronken, doch slechts een koude rest vol gruis in de mond gekregen... hij weende haast in de houthandel en zei tegen iedereen meneer, zelfs tegen een meisje met een bril dat er maar bijzat zonder er zaken mee te hebben, zo blind was hij aan het kijken naar de eigen woorden die hem uit de mond vielen. Hij zei dat ze eens zijn vrouw moesten zien, en dat zijn zoon er was vandoorgetrokken, naar brussel, en dat zijn dochter ci en ça... maar dat hij heel zijn leven zou gespaard hebben om hen te betalen als het moest... en nu had hij een uitvinding in zijn kop, de plannen lagen al klaar</span> – <span class="wpt-cursief">iets wat een leugen en toch g</span>éé<span class="wpt-cursief">n leugen was, de plannen lagen nog maar in zijn hoofd klaar... doch, dat was hetzelfde... en ook, ze zouden het toch niet begrepen hebben</span> – <span class="wpt-cursief">en als die uitvinding klaar was dan zou hij in staat zijn geweest om... om... Maar, och waarom moest hij al die moeite doen? Hij keek rond of er nog geen politie was, en verwonderde er zich over dat men hem voor de </span><span class="wpt-cijfers1">1</span><span class="wpt-cursief">ste maal in zijn leven niet onderbrak. Hij hoorde zichzelf spreken en de anderen luisteren... ze gaven hem zelfs een glas bier... o ze namen het niet al te tragisch op, hij kreeg ook een sigaar, en hij nam zich voor om aan die uitvinding te werken met hart en ziel, om deze mensen te kunnen betalen: hij moest een papier tekenen dat hij de intrest zou betaald hebben iedere </span><span class="wpt-cijfers1">6</span><span class="wpt-cursief"> maand, zolang de verschuldigde som niet was afbetaald: hij tekende al wat men wou, blindelings, hij was dankbaar dat men hem wou behandelen als een mens, en niet als een dief. Hij ging welgemoed naar huis, en zei tot zichzelf dat hij een dwaas was geweest om zoveel dagen en nachten voor niemendal in angst te hebben gezeten... en hij nam zich voor om dat in tvervolg altijd te doen als er moeilijkheden waren: regelrecht naar de mensen toegaan en zich expliceren: met een glas bier te drinken en een papier te tekenen zijt ge er van af. En in het huiswaarts keren ontmoette hij op de kapellekensbaan een muziek, ze speelden een strijdlied, en hoe hij ook moeite deed om niet met hen mee op stap te gaan, het was nutteloos: het was alsof ter-muren zélf hem feestelijk inhaalde. Hij juichte de muzikanten toe en begon te zingen in het frans... hij danste en liep heel vooraan, vóór de tamboer, zwaaiend met de armen... hij zong mee met de anderen: dat is het doel waarvoor wij sneven, dat is ons hei-hei-heilig ideaal. En achter de enkele spaarzame muzikanten kwamen een man of </span><span class="wpt-cijfers1">7</span><span class="wpt-cursief">, matroos, en die met zijn </span><span class="wpt-cijfers1">1</span><span class="wpt-cursief"> hand, en de student, en boone... De student sprak hem toe, en in zijn zotte en gelukkige roes begreep vapeur het niet al te best: hij ging verder naar huis, tevreden met heel de wereld. Maar toch, al stappende begon hij er zich over te verwonderen dat er hem verder geen mens ontmoette... hoe leeg is het hier te ter-muren, dacht hij... en hij keek naar de geloken blaffeturen, de vastgegrendelde deuren, alsof de pest terug haar ronde deed. Maar kom... pest... waar dacht hij aan, het was al jaren en jaren dat men daar niets meer over vernomen had. Hij haastte zich naar huis en vond er zulma, heel alleen, in een hoek gekropen en met haar voorschoot over het hoofd geslagen. Wat was er toch gebeurd? Hij liep buiten en verschoot er niet weinig van, te horen zeggen dat de </span><span class="wpt-cijfers1">1</span><span class="wpt-cursief">ste socialen waren voorbij gegaan. En nu herinnerde hij zich dat ze allen op hun klompen waren geweest, heel die muziek, en allen die het op de voet volgden... de klompenmuziek, de muziek der socialen. En vapeur mompelde het heel stil, heel stil en beschaamd, wat hij daarstraks met hen had meegezongen: dat is het doel waarvoor wij sneven, dat is ons hei-hei-heilig ideaal.</span></p><p class="wp-witregel"> </p><p class="wp-tussenkop"><span class="wpt-cijfers1">de verdere geschiedenis van mtr. pots</span></p><p class="wp-platmetwit">Ik heb tippetotje in brussel ontmoet... zegt mossieu colson van tminnesterie... en zij had rond de mond een fijne plooi die wachtte om precies een lach te mogen worden: zij sprak over het boek over de kapellekensbaan, waaruit zij precies verwijderd wordt, zei ze, omdat ze haar brood verdient met het gat van een baron te likken... terwijl zij vindt dat er triestiger manieren zijn om de boterham te verdienen... die baron wil haar op de avenue des arts in een winkel van kunst-Voorwerpen plaatsen... en sprekende over het boek over de kapellekensbaan bracht zij er de naar mijn mening gewettigde critiek over uit, dat wij veel te veel helden verwaarlozen... o.a. de dichter johan brams, die de confrater van johan janssens was... en nogmaals o.a. onze nationale mtr. pots, die zei dat bitterheid een ziekte was.</p><p class="wp-plat">Wel herhaalt ge af en toe nog eens dat gevleugeld woord, doch waar is mtr. pots zelf? welke ongeletterden ontvangen de raad uit zijn dikke wetboeken, en welke lucht ter wereld zijn opgebruikte koolzuur, en welke nieuwe minnares zijn spermatozoïden? Gij zijt een schrijver van kust mijn voeten, zei tippetotje de schilderes, een romantieker van de ergste soort, een dwazekloot, een idealist gelijk mtr. pots een idealist was, toen hij nog de romantische eretitel droeg van advocaat der Armen... hij was de advocaat der Armen, mtr. pots, en al de armen kwamen bij hem om raad, met het dagblad goed zichtbaar in hun zak om gratis bediend te worden... en de advocaat der armen plaatste in zijn wachtkamer een volledig rookspul – een grote doos met sigaretten, met lucifers, en met een bakje om de asse in te laten vallen – en zij grabbelden die sigaretten met volle handen en staken ze in hun zak, zij grepen de lucifers met doosje en al en staken het in hun zak, en eens op een goeie morgen was ook het bakje, waarin de asse moest vallen, verdwenen... zij zaten in zijn wachtkamer en zaten in de hall, zij wandelden op de koer en smeerden zijn schijthuis vol, ze zaten in de keuken en maakten er frit met biefstukken klaar – dit gelijkt aan de romans van kafka, maar het is niets fantastisch: zij kochten inderdaad met het geld van mtr. pots de biefstukken en de boter, en braadden die in een pan boven zijn fornuis – en mtr. pots, die de advocaat der armen was, werd de armste der advocaten – en de advocaten van de kleine stad der <span class="wpt-cijfers1">2</span> fabrieken schuwden hem gelijk de pest, want hij had op de verkiezingslijsten gestaan, en hij was tevens een man van vrije zeden, die iedere week in zijn bed een andere minnares ontving – wanneer zij smorgens de trap afdaalden, allebei in hun pyjama, terwijl het volk al in zijn wachtkamer en in zijn hall zat, terwijl het volk al op de trap zat en aan de deur van zijn slaapkamer, dan zegde er ene terwijl hij met zijn minnares naar beneden kwam: ja, kameraad pots, nu hebt ge er een fijne uitgepikt! – en de advocaten van de kleine stad schuwden dus mtr. pots gelijk de pest... het stadsbestuur van de kleine stad der <span class="wpt-cijfers1">2</span> fabrieken, dat encycliek was, en sociaal, en libertijns, schopte mtr. pots de stad uit: misschien zouden de ultramarxisten hebben meegeschopt, moesten zij eveneens in het stadsbestuur hebben gezeten – en nu heb ik, tippetotje, mtr. pots in brussel ontmoet: hij heeft de kleine stad van de <span class="wpt-cijfers1">2</span> fabrieken verlaten, alsook zijn titel van advocaat der Armen, en is in brussel op de avenue de tervueren komen wonen, temidden van het rijke volk: hij ontvangt er de grootnijveraar en de baron en geeft hun raad: ik tippetotje lik hun gat en hij geeft hun raad.</p><p class="wp-plat">En mossieu colson van tminnesterie, die tippetotje de schilderes in brussel ontmoette... die op haar beurt mtr. pots in brussel ontmoette... mossieu colson van tminnesterie zwijgt, en rond zijn mond verandert de fijne plooi tóch in een lach.</p><p class="wp-witregel"> </p><p class="wp-tussenkop"><span class="wpt-cijfers1">de </span><span class="wpt-cijfers1">7</span><span class="wpt-cijfers1">koppige draak</span></p><p class="wp-platmetwit"><span class="wpt-cursief">Pas was de muziek der socialen weg, of de mensen kwamen aarzelend hun hoofd buitensteken... vapeur zweerde bij hoog en bij laag dat hij hen gezien had, dat hij er mee gesproken had, maar niemand wou hem geloven... ze vroegen zich af of die muziek langs de kapel had kunnen voorbijgaan, zonder zich het teken des kruises te maken... zulma kwam buitengelopen en riep dat zij er niet waren voorbijgegaan, maar dat ze er allen in een vervaarlijke schreeuw waren over heen gevlogen. De mensen sloegen zich een kruis en vroegen zich af wat er hen nog allemaal te wachten stond, en een jong moederke, met een kind op de arm, brak in snikken uit, zonder dat zij er erg in had... er was zelfs een boer komen toelopen, van ginder ver op zijn land, en die keek naar zijn braak, alsof hij er voor zichzelf stond over na te denken, of hij nog op het land werken zou, nu de wereld toch vergaan moest. Vapeur keek hen aan en dierf zijn ongeloof niet uitspreken: het moest weeral zo gebeuren dat hij, en hij alleen, hen gezien en gesproken had... dat hij dus moest constateren hoe het mensen waren gelijk elkendeen en dat... dus... al wat dat domme volk zich voorstelde, slechts sprookjes waren. En god?... god was wetenschap en vooruitgang en strijd en liefde, en iets dat hij niet uitleggen kon aan hen, kleine en domme mensen. En terwijl hij dat als het ware beschaamd en schuldig stond te peinzen, voelde hij dat iemand naar hem keek en hem precies doorgrondde: hij keek op en zag dat het ondine was... weeral zij, de duivel. Zij glimlachte alsof zij hem begreep, alsof zij tot in het diepste van zijn ziel staren kon. En diezelfde avond, als zij allen reeds urenlang in de donkere hadden gezeten, en ondine vroeg wanneer eindelijk de lamp ging ontstoken worden, dan zei vapeur plots, als om te zien wat zij er ging op antwoorden: de tijd komt dat men tot god zal moeten bidden met uitvindingen te doen. Ondine begreep hem waarlijk niet goed... zij begon te denken, razend, om hem bij te houden... zij bracht het in verband met de houtenkloefen-muziek, en dat het ook bij hem een opstandige geest had aangewakkerd... zij keek in het duister naar hem, en vroeg zich af wat zij daar in godsnaam op antwoorden moest. En juist omdat zij zweeg, aanzag vapeur dit als een bekentenis, als een toegeven van iets dat voor hem niet meer k</span>ó<span class="wpt-cursief">n geloochend worden. Hij lachte. Maar midden in zijn lach bleef hij steken, want even plots als zijn vreugde omdat hij de waarheid ontdekt had, kwam zijn angst omdat ondine dus toch waarlijk met de duivel een en dezelfde persoon was... en hij kon het niet goed samenknopen, dat hij aan god niet meer geloofde als aan een alwetend en heersend opperwezen, en dat hij toch allegelijk bleef vasthouden aan dat kinderlijk geloof in de duivelen. Nu, bekende hij zich, dat ik in haar de duivel zie, wil zeggen dat ik haar als een kind der Duisternis beschouw. En als hij ‘duisternis’ zei, dan bedoelde hij d</span>á<span class="wpt-cursief">t, wat met zulma verband hield.</span></p><p class="wp-plat"><span class="wpt-cursief">Dat ondine echter niet antwoordde, en zelfs geen </span><span class="wpt-cijfers1">2</span><span class="wpt-cursief">de keer naar het licht van de lamp vroeg, maar verder in de donkere bleef zitten... dat kwam omdat er te veel moeilijkheden in haar hoofd rondwaarden: zij had geweten dat die muziek kwam, en wat had zij gedaan om dit te beletten?... zij had zich aangekleed en was achter in de hof in het zonnetje blijven zitten... en verder?... zij had in de hof rondgeslenterd, zij had naar oscar gewacht en was met hem naar de brem getrokken... en verder?... verder Niets. Niets van al wat ze zich vroeger voorgesteld had met de socialen te zullen doen. God had haar verlaten, god had haar hart leeggemaakt, en haar zinnen bedroefd en haar wil zijn krachten ontnomen... waarom, waarom?... dat zou zij wel eens willen weten hebben. En terwijl zij daar aan de brem zaten en zij naar oscarke keek, naar zijn verward jongenshaar, dat met een bosje overeind stond, en naar zijn natte neus die hij afstreek met de mouw van zijn jasje, hoorde zij in de verte de houtenkloefen-muziek naderen: de trom sloeg op haar hart en de trompet stak door haar hersenen, het deed haar pijn pijn pijn... oscar integendeel werd opgewonden door die muziek te horen, hij lachte, hij tastte in zijn zak en wou haar een tekening laten zien, een ornament dat hij in de arduin uitkappen ging, om later in de gevel van h</span><span class="wpt-cijfers1">u</span>u<span class="wpt-cursief">n huis te steken: het waren twee o’s door elkander gevlochten: oscar en ondine, en hij straalde om die vondst. Zij stampte hem echter ruw terug, zij haatte hem omdat ook hij onder de invloed kwam van zo een stom armemensen-muziek... neen, ze hadden van trouwen gesproken, maar het kon niet zijn, dat zag ze zelf wel in... h</span>áá<span class="wpt-cursief">r plaats was ginder waar er te strijden viel, waar de </span><span class="wpt-cijfers1">7</span><span class="wpt-cursief">koppige draak der socialen diende verpletterd te worden. Zij lag op de rug te dromen en te denken aan allen die vroeger haar vrienden waren, en haar nu verlaten hadden... en zij schrikte op omdat oscar haar stilzwijgend was genaderd en zich boven op haar drukkend, haar kuste zoals zij hem geleerd had. O het wou niet zeggen dat hij enigerlei verlangen voelde... maar hij zag haar zo afwezig, zo moedeloos liggen, en hij was als een trouwe hond die tonen wou dat hij er ook nog was... maar nu, ze zou geen groter weerzin gevoeld hebben had er een pier over haar lippen gekropen... ze gruwde en begon te braken, ze stootte hem zo ruw weg dat hij van de talluu afrolde... ze liep weg naar huis, en hij kwam haar verdrietig achterna, al roepend en haar de tekening met de twee o’s tonend, juist gelijk een kind.</span></p><p class="wp-witregel"> </p><p class="wp-tussenkop"><span class="wpt-cijfers1">misverstand </span><span class="wpt-cijfers1">1</span><span class="wpt-cijfers1">...</span></p><p class="wp-platmetwit"><span class="wpt-cursief">En als ge ophoudt met uiteen te zetten hoe oscarke ondine verdrietig achterna liep, dan heeft mossieu colson van tminnesterie medelijden met dat oscarke... zo een ros van een ondine achterna rennen, die hem toch nooit zal begrijpen, terwijl hij h</span>áá<span class="wpt-cursief">r nooit zal begrijpen! </span>zegt hij spijtig. En hij voegt er aan toe dat meest alle ruzie en ambras dááruit voortkomt, dat de mensen ondanks alle gesproken en geschreven woord nog steeds te arm zijn aan woorden, en met deze arme woorden veel te ingewikkelde dingen moeten uitspreken. En johan janssens geeft hem daarin gelijk, en voegt er aan toe dat hij in het Weekblad bij de verjaring van multatuli’s dood een stuk had geplaatst uit de max havelaar – de toespraak tot de hoofden van lebak – en dat een lezer hem tvolgende schreef: ik las uw stuk over multatuli, maar naar mijn mening hebt gij te weinig over max havelaar gesproken. En de kantieke schoolmeester steekt de vinger op en zegt: en niet alleen het feit dat we arm aan woorden zijn, maar wat daaruit voortspruit: dat eenzelfde woord totaal andere begrippen moet dekken... zo zegt men: De mens... maar wat betekent het Woord mens zolang wij het Begrip mens niet kunnen omvatten?... soms zou ik in mijn hoedanigheid van kantieke schoolmeester gaan denken dat er een zo groot verschil is tussen de ene mens en de andere mens, als er een verschil is tussen mijn streptococcen, mijn spermatozoïden, en de sterren van de melkweg: totaal andere wezens met totaal andere verhoudingen, die niet met elkander in contact kunnen komen – ziet ge mijn spermatozoïden liefdebetrekkingen onderhouden met mijn streptococcen?, en ziet ge mijn streptococcen met de sterren van de melkweg discussiëren over het mysterie der heilige <span class="wpt-cijfers1">3</span>vuldigheid? Misschien is een mijner streptococcen deze morgen te biechten en te communie geweest, ergens in een verlaten hoek van mijn strottehoofd, dat door hen tot tempel werd ingericht... maar zijn gevoel voor rechtvaardigheid, zijn vrees voor straf en zijn hoop op beloning staan oneindig ver van mij af, die zijn god ben, dat ik hem doodgewoon uitspuw samen met honderden en duizenden anderen van zijn soort. En gij die hen allen hebt aanhoord, mossieu colson en johan janssens en de kantieke schoolmeester, gij weet dat zij slechts aan het omschrijven zijn wat ge daarstraks in ondine en oscarke hebt getekend... doch, waarom hen nodeloos van de wijs brengen?</p><p class="wp-witregel"> </p><p class="wp-tussenkop"><span class="wpt-cijfers1">...en misverstand </span><span class="wpt-cijfers1">2</span></p><p class="wp-platmetwit">En terwijl ge uw pen in de inktpot doopt... <span class="wpt-cursief">om uiteen te zetten hoe ver ondine en oscarke nu eigenlijk van elkander staan... </span>terwijl wordt er aangebeld en komt mossieu colson van tminnesterie u nog iets na-vertellen dat hij gisteren vergeten had: dat hij naar de tentoonstelling van picasso was gaan kijken, en dat er naast hem een burgermannetje dribbelde met een pince-nez op de neus – ha, het kon net meneerke brys zijn geweest, maar die is zeker al lang dood? – en hij nam zijn entreekaartje met een zeer vriendelijke en beleefde buiging, en dribbelde de zaal in... schilderijtjes kijken, nou!... maar almeteens bleef hij verschrikt staan en zag ik in de glazen van zijn pince-nez zijn angstige gedachten: wat voor een wild beest is dat nu, picasso, zou het mij niet durven vastgrijpen en verslinden? En de kantieke schoolmeester, die was binnengekomen samen met mossieu colson van tminnesterie, begint uiteen te zetten hoe zijn <span class="wpt-cijfers1">2</span> katten naar een stuk vlees grepen dat veel te ver buiten hun bereik was, en hoe ze hun vergeefse pogingen staakten, in dierlijke gelatenheid ergens elders heen keken, maar in een haast menselijk gebaar achter hun oor begonnen te krabben... en juist omdat dit gebaar haast menselijk was had het een buitengewoon komisch effect, en moest de schone vrouw lucette onbedaarlijk beginnen lachen... daarop hield de ene kat een ogenblik op met achter het oor te krabben en keek ze met verwonderde ogen naar het wezen dat daar een ongewoon geluid had voortgebracht... zodat de schone vrouw lucette nog onbedaarlijker begon te lachen... doch ik kantieke schoolmeester, ik keek haar op mijn beurt verwonderd aan... vindt gij dat niet komisch, vroeg ze mij lachend... en ik keek nadenkend van de verwonderde kat naar de lachende vrouw, heen en terug, en moest dan zeggen: neen, eigenlijk vind ik het triestig dat de dieren ons gebaar nabootsen waarmee wij onze spijt uitdrukken, maar onze lach als een vreemd en storend geluid aanzien. En johan janssens de dichter en Weekbladschrijver, die was binnengekomen samen met de kantieke schoolmeester en met mossieu colson van tminnesterie, begint te vertellen hoe er bij hem eens een reiziger in boeken aan huis kwam... het bleek seffens dat het niet alleen een reiziger maar ook een Dichter was... en hoe die reiziger hem een zijner verzenbundels aanbood, om die te lezen en desgevallend ook eens te bespreken in het een of ander blad... vanzelfsprekend was het een deftige man gelijk iedere andere deftige man, een weerstander en een Democraat die in verscheidene concentratiekampen had gezeten, en daar zeer ontroerende dingen over te vertellen wist... maar een eigenaardigheid van hem was, dat hij door beroepsmisvorming in titels was beginnen spreken... hij kon geen enkel verhaal opdissen of hij moest het illustreren met de titel van een boek... en ik johan janssens vond dat zo typisch dat ik er in het Weekblad een hoekje aan wijdde... het ongeluk wou echter dat ook hij dat hoekje las en mij dadelijk een woeste brief schreef: dat hij Niet in titels sprak en dat ik overigens zijn verzenbundel nog niet had besproken: ziet ge, hij stond zo ver van mij af als de kat van de schone vrouw lucette enerzijds, en als de kantieke schoolmeester van de schone kat... pardon, schone vrouw lucette anderzijds.</p><p class="wp-witregel"> </p><p class="wp-tussenkop"><span class="wpt-cijfers1">het verhaal van johan brams</span></p><p class="wp-platmetwit">Het verwijt van tippetotje, dat wij veel te veel helden verwaarlozen, trof mij zeer diep... zegt de dichter en Weekbladschrijver johan janssens... want onder de helden die wij verwaarlozen somde zij o.a. de dichter johan brams op... en haar verwijt trof mij vooral zo diep omdat ik het was die de dichter johan brams in ons boek had binnengeloodst, heel in het begin, toen hij gezegd had dat de wereld voor dezelfde problemen staat van tjaar <span class="wpt-cijfers1">36</span> en dat zij haar eigen ondergang tegemoet snelt... en toen johan brams dat alles had gezegd heel in het begin van ons boek, heb ik hem verder laten vallen gelijk een opgebrande lucifer. Maar nu heb ik johan brams terug opgezocht om hem mijn grote spijt mede te delen... ik heb hem gezegd dat het vanzelfsprekend voor hem een nadeel is, zo zenuwachtig te leven en nodeloze angst te hebben – zoals de spin veel nodeloze webben te spinnen – en veel te veel op de uiterste rand van het wiel te willen gaan zitten om razend rond te kunnen rennen... maar ik heb hem ook gezegd dat het een voordeel is voor mij, iemand gelijk johan brams te kennen: ik heb hem maar af en toe eens te bezoeken om de meest actuele problemen te horen uiteenzetten, en een overzicht te hebben van de dingen die komen en gaan. Maar gisteren was johan brams een ogenblik tot rust gekomen, en meende hij mij te moeten benijden omdat ik naar zijn mening precies wat rustiger leef... want naar het hem toescheen was ik in staat om af en toe een verhaaltje te schrijven over den vos reinaerde... terwijl hij, zei hij, laat staan er geen tijd voor heeft, maar het zelfs niet kán:</p><p class="wp-plat">neen ik kan me daar niet zetten en het ene verhaal na het andere schrijven... ge weet dat ik graag Alles over spiritisme wou weten maar dat men mij in die spiritistische kringen niet binnen liet, en dat ik dan maar alles geleerd heb wat er te leren valt over hypnotisme – nadat ik dit en nadat ik ook nog wat anders had geleerd – en o met dat spiritisme heb ik een vreemd exemplaar van een mens leren kennen... iemand die ik al spelende onder hypnose kon brengen, maar ik durfde niet te ver gaan want het is een gevaarlijk spel... ik leerde hem kennen terwijl hij achter in een stalletje aan het frutselen was, terwijl naast hem iemand stond kisten ineen te timmeren, en hij droeg mij een gedicht voor. Aan mijne moeder die heengegaan zijt en die ik niet missen kan, o mijne moeder, moeder waarom dit en dat? En hij begon te schreeuwen snottebellen lang, terwijl die andere voort bleef kisten ineen timmeren, pam pam pam, en terwijl dat gedicht overigens op niets trok. En verder moet dat zeldzaam exemplaar van een mens ergens flarden van sterrenwichelarij of spiritisme of theosofie of wie-weet-wat in zijn brein hebben vastgehouden, want hij spreekt steeds van een lijn. Ik ben op mijn lijn en gij zijt ook op uw lijn, alles is goed, maar hij die daar de kisten ineen timmert is niet op zijn lijn, en dat is een slecht teken. En als ik hem nu ergens zie spring ik van mijn fiets en vraag ik hem hoe het met de lijn is, en dan zegt hij: o de lijn is goed, maar het is nog veel beter met de schamotage... met de schamotage is alles buitengewoon. En wat hij met schamotage bedoelt weet ik niet, ik peins dat hij een beetje sjachert, het is te zeggen koopt en verkoopt en zich daarmee allerlei onbruikbare spullen laat opsolferen... want als ge op het beetje hof voor zijn huisje komt, dan ligt daar allerlei rommel gelijk op een luizenmarkt. O en dat huisje moet ge eens zien, daar hangen voor de deuren en de ramen spinnekopnetten van zó groot – want meestal durft hij zijn eigen huis niet binnen – en meestal ontmoet ge hem met <span class="wpt-cijfers1">2</span> regenfrakken over elkander, en dan heeft hij nogmaals onder de blote hemel geslapen gelijk hij niet binnen durfde – de lijn was niet goed – en binnen in dat huis hangen overal borden, zelfs tot op de trap, zelfs tot in de slaapkamer: opgepast... gevaar... hier liggen wolvenijzers en schietgeweren!...</p><p class="wp-plat">Maar een verhaal schrijven, zegt johan brams: neen dat kan ik niet.</p><p class="wp-witregel"> </p><p class="wp-tussenkop"><span class="wpt-cijfers1">het droom-oscarke</span></p><p class="wp-platmetwit"><span class="wpt-cursief">Ondine sloop uit de keuken weg en ging zich in haar beddebak leggen, om er over na te denken hoe v</span><span class="wpt-cijfers1">e</span>e<span class="wpt-cursief">r oscarke nu eigenlijk van haar afstond... zij had zich tot over de oren gedekt, en eerst had zij daardoor een bange droom, waarin norbert haar een lege kamer binnenduwde om er het gebed voor de duivel te herhalen... en pas binnen in die kamer zag ze dat er nergens een deur of een raam was, maar dat Iets achter haar stond en haar in de rug keek... zij vaagde het angstzweet van haar bovenlip, en wist dat ze sterven zou als ze d</span>á<span class="wpt-cursief">t in de ogen ging kijken wat zich achter haar bevond, want het was te groot en te duister om het eerst zomaar te kunnen aankijken, en dan verder te blijven leven alsof er niets was gebeurd... doch stervende van angst wou ze w</span><span class="wpt-cijfers1">e</span>e<span class="wpt-cursief">ten: het was echter te sluw, of om het juister te zeggen het was oneindiger en onstoffelijker dan zijzelf: als ze zich met een ruk had omgekeerd was het w</span>éé<span class="wpt-cursief">r achter haar rug: zij gilde en werd plots wakker. Het zweet stroomde over haar uit. Ik lag veel te zwaar toegedekt, dacht ze. Nochtans, zij dacht zeer lang na over deze droom, het scheen haar of het iets te betekenen had dat van belang was voor haar verdere leven... het was alsof iets diep in haar binnenste haar dw</span>ó<span class="wpt-cursief">ng om er over na te denken: ik had angst, iets keek naar mij, ik had juist het gebed voor de duivel opgezegd: gij engel der duisternis zult weer een engel des lichts worden... het was dus de duivel... maar hoe was dat mogelijk, we zijn immers zelf de duivel, de engel der duisternis die een engel des lichts zal worden... die door de wetenschap god zal worden zoals mijn vader zegt... had ik dan angst om in die lege kamer </span><span class="wpt-cijfers1">mezelf te zien</span><span class="wpt-cursief">?</span></p><p class="wp-plat"><span class="wpt-cursief">Zij kon het raadsel niet oplossen, ze schopte alle dekens weg en legde zich naakt... alleen de nacht en de duisternis waren haar een deken... terwijl het zweet koud en kil opdroogde begon ze onmenselijk te rillen in deze decembernacht: zij dacht aan valeer, en aan die en die, en aan alles wat tot nu toe in haar leven was gebeurd: het kwam haar allemaal voor de ogen gekropen, het ene traag en het andere vlug: ik zal opstaan en wat in de hof lopen, dacht ze en datzelfde ogenblik viel ze in slaap: ze droomde van oscar, een liefdedroom waarover ze zich schaamde tot in de droom zélf... en zonderling genoeg, waarvan ze wist dat het een droom was, want ze zei tot oscar: het is wel dat ik droom en dat ik het onmenselijk koud heb in deze droom, want anders zoudt ge niet mogen doen wat ge nu allemaal met mij uitricht... en zij lachte en moedigde hem tevens aan met verschroeide fluisterwoorden: maak voort, maak mij driftig maak mij heet, want ik heb het veel te koud. En ook oscar lachte, hij was groot en sterk, hij was mooi... neen zo was het niet... hij was de oscar zoals hij er steeds uitzag, maar nu was alles goed en schoon aan hem, alsof zij hem door een gekleurde bril aankeek... zelfs zijn overeind staande haren waren mooi om aan te zien: hij was dezelfde en hij was toch een Andere. Zij prangde hem tegen zich aan en werd zo wakker: met haar hoofdkussen tegen haar borsten geprangd: zij verlangde heel die dag naar het avondlijke uur, om hem te zien, om hem te zeggen dat zij dingen had gedroomd die hij niet meer mocht doen, stoute jongen die hij was. Ze stond op schildwacht aan de deur, alhoewel zij wist dat hij hier om zo te zeggen nooit voorbij ging... het was juist zaterdag en er moest geschuurd worden, zij verdeed haar tijd aan de straatdeur, zodat het huis binnen vuil bleef liggen... zij kwam steeds met nieuwe emmers naar buiten, en daar er nog geen kassei lag werd het er seffens </span><span class="wpt-cijfers1">1</span><span class="wpt-cursief"> modder waarin zij met blote voeten ronddabberde... zij nam een emmer en waste haar blote voeten en benen aan de straatdeur... en dat de mensen om haar het hoofd gingen schudden, kon haar niets schelen, zij waste ook nog haar linkerdij waar wat modder was opgespat: zij daagde dit volk uit, zij had met hen niets te maken, zij had met niemand iets te maken: zij wou vanavond mooi zijn, iedereen mocht zien dat ze een merrie was die naar haar hengst wou. En pas had oscar haar ginder vervoegd of zij sprak over trouwen... zij sprak er van alsof het iets was dat de volgende morgen moest gebeuren... zij hing een beeld op van wat hun leven ging worden, hij steeds maar beeldhouwen, h</span>áá<span class="wpt-cursief">r</span> <span class="wpt-cursief">beeldhouwen, en tentoonstellen en verkopen. Hij zat in vervoering te luisteren met openhangende mond: neen hij was niet deze uit haar droom, hij geleek er aan, hij was oscar maar zonder het stuk gekleurd glas dat alles mooi had gemaakt. Zij dierf haar droom niet vertellen, want ook dat zou toch niet geweest zijn zoals ze het zich had voorgesteld. Ze kon dit gedroomde wezen, dit betere en als het ware mooiere droom-oscarke, niet benaderen... doch ze stelde zich voor dat dit met de tijd wel komen zou... ze negeerde het mannetje naast haar, en als ze sprak dan was het tot het wezen dat in hem verborgen was, tegen het wezen dat zij gedroomd had, en dat hij eigenlijk Niet was.</span></p><p class="wp-witregel"> </p><p class="wp-tussenkop"><span class="wpt-cijfers1">de kerstboom</span></p><p class="wp-platmetwit">Tis bijkanst kerstdag, en hebt ook gij een kerstkaart van tippetotje, de schilderes, ontvangen? vraagt de kantieke schoolmeester... en terwijl de een de ander verwonderd beziet, antwoordt mossieu colson van tminnesterie: ik heb slechts aan mijn straatdeur de kinderen ontvangen, die komen zingen omdat christus geboren is... en allegelijk kon het hen niet schelen dat christus gaat geboren worden, want toen ik hen zei dat het bijlange nog geen kerstdag is, en dat men slechts zingt op de dag van onnozele kinderen, toen antwoordden ze mij: dat kan ons niet schelen, we zijn Wij toch al geboren, en ge kunt ons toch iets geven want het is winter en slechte tijd.</p><p class="wp-plat">Het is voor hen winter en slechte tijd, en het wordt kerstdag en ik ontving een kerstkaart van tippetotje de schilderes... herhaalt de kantieke schoolmeester... en ik ben daar verwonderd over: waarom stuurt zij juist naar mij een kaart, met een naar mijn mening zeer afgezaagd onderwerp: arme kinderen die aan een raam naar de kerstboom staan te kijken? zie:</p><p class="wp-plat">en iedereen ziet en johan janssens slaat zich voor het voorhoofd en zegt: er gaat mij een licht op: ik heb eens aan tippetotje een kerstvertelling laten lezen die men vroeger nog geweigerd had op de redactie van het dagblad, want het was iets dat naar hun mening precies de gek hield met de kleine werkman... alhoewel het niet waar was, het was niet opdat de anderen zich een breuk zouden lachen met die stomme aap van een kleine werkman, het was veel meer om die stomme aap van een kleine werkman te leren leven gelijk hij zou moeten leven... want hij heeft met kerstdag een kerstboom in zijn voorplaats staan, een heel grote met een dubbele rij lampjes rood geel groen en blauw, en met nagemaakte sneeuw: en dan heeft hij de blinden opengelaten van zijn huisje uit de rij woningen-van-de-stad – zoveel per maand en het wordt zijn eigendom – opdat ieder voorbijganger op kerstavond zou overdonderd raken... maar op het bewuste moment dat de bewuste voorbijganger werkelijk overdonderd raakt, zijn de kinderen van de kleine werkman in de voorplaats binnengedrongen en staren ze die kerstboom aan, maar komt de moeder uit de keuken gestormd, al vloekend wat zij daar godverdomme in de voorplaats bij die kerstboom hebben te maken, speel elders of ik sla u de dit en de dat van uw lijf, wat is me dat nu? En onder aan dat verhaal, dat men in het dagblad weigerde, was er nog een post-scriptum: dat er naast die kerstboom in de voorplaats ook nog een clubzetel stond... waarin de man zich niet mag neerzetten als hij van tfabriek de filature of de labor komt, want peinst hij nu godomme dat een clubzetel iets is om zich in neer te zetten?... neen, het staat er alleen maar om de schijn te verwekken dat wij, werkmensen, eigenlijk geen werkmensen zijn, maar mensen met kerstbomen en clubzetels... en dat verhaal eindigde met de moraal: dat de werkman graag heeft dat zijn directeur denkt dat hij meer dan genoeg verdient: want ge ziet het, hij kan zich een grote kerstboom permitteren.</p><p class="wp-plat">En de kantieke schoolmeester staart opnieuw naar de kerstkaart die hem door tippetotje werd gestuurd... alhoewel hij nog steeds niet begrijpt waarom die juist naar h<span class="wpt-cijfers1">e</span>m gestuurd werd... en hij zegt: nu zie ik inderdaad dat het niet dat afgezaagde onderwerp is, van kinderen die aan een vreemde straatdeur naar de kerstboom staan te verlangen, maar dat het kinderen zijn die in hun eigen huis naar de kerstboom staan te geelogen... en zie eens naar dat meisje dat met haar hand tegen het glas moet wrijven, juist gelijk kinderen altijd doen! En mossieu colson van tminnesterie neemt de kaart in handen en ziet het inderdaad, maar onbedachts keert hij de kaart om en leest hij het adres: aan de dichter en weekbladschrijver johan janssens! En iedereen schiet in een lach, want het moet de briefdrager zijn die zich vergist heeft van deur, en die de kaart voor johan janssens bij de kantieke schoolmeester heeft bezorgd.</p><p class="wp-witregel"> </p><p class="wp-tussenkop"><span class="wpt-cijfers1">eerlijkheid</span></p><p class="wp-platmetwit">Het is de dag van nievejaar, waarin uw vrienden uw helden u van alles komen wensen dat ge nodig zult hebben in uw leven en uw werk... en ge wenst hen van tzelfde laken een broek... trouwens het kost u niemendal... maar de dichter en weekbladschrijver johan janssens zegt u plots: en ik wens u vooral eerlijkheid in uw werk. Zie en tis precies of er een scheur in de aarde komt, een barst, een kloof, en of johan janssens en al uw andere helden langs de ene kant van de kloof gaan staan, en gij langs de andere kant:</p><p class="wp-plat">en aan de overzijde van die kloof staande stamelt ge, dat ge steeds de mond vol had over eerlijkheid, maar dat ge nu almeteens, door die wens van johan janssens, hen op de man af een vraag moet stellen... dat ge een tijd geleden uw gewone copij voor de wereld-van-vandaag in de postbus gingt gooien, daar aan de <span class="wpt-cijfers1">1</span>ste vuile huizen achter de labor, en dat er aan een huis in aanbouw een werkman naar buiten kwam, met een witte sigaret in zijn zwarte hand, al kijkend links en rechts naar een mogelijke voorbijganger die hem een beetje vuur kon geven. En zwijg nu, ge hebt ook gewerkt in huizen-in-aanbouw, ge stondt op stellingen en moest over de dwarsbalken lopen met grote bladen glas, die in de gapende holten der vensterramen moesten worden geplaatst. En op het moment dat ge het grootste glas gingt inzetten... nog eens overpeinzend hoe moeilijk het te overgrijpen zou zijn, hoe het gat ginder zo hoog en godomme zo slecht te bereiken was, en hoe sommige architekten het toch in hun hoofd halen om te zitten tekenen zonder aan de werkman te denken die hun tekening moet uitvoeren... en op dat zeer lastige moment wilt ge eerst nog een sigaret opsteken maar vindt ge geen lucifers: hoe is het mogelijk waar heb ik die nu weer gelaten? En ge springt inderhaast naar beneden, op zoek naar een mogelijke voorbijganger, en ge zegt: hebt ge me daar geen allumetje makker? Eilaas. Want keer nu de rollen eens om... almeteens, terwijl ge buiten loopt en een allumetje vraagt, zijt ge plots niet meer boontje de glazenplaatser, maar wordt ge boontje die zijn copij wegdraagt. En ge tast even van ver, en antwoordt: neen makker, ik heb geen allumetjes. Maar ondertussen weet ge dat ge er w<span class="wpt-cijfers1">e</span>l hebt. En nu vraagt ge: waarom zei ik tot boontje de glazenplaatser dat ik geen lucifers had, en blijf ik toch de mond vol hebben over eerlijkheid en menselijkheid?</p><p class="wp-plat">En ginder aan de overzijde van de gapende kloof staan uw vrienden uw helden, en onder hen is het de kantieke schoolmeester die voor u partij trekt: hij zegt dat ge misschien geen tijd had... en met tijd wil hij niet zeggen dat ge b.v.b. uw trein nog moest halen, en die zoudt missen met onder uw weg iedereen van vuur te voorzien... neen met tijd wil hij zeggen dat ge misschien over een moeilijk probleem aan het nadenken waart, over een artikel, over een roman, over uw wereldbeschouwing van dat ogenblik.</p><p class="wp-plat">Maar gij die aan de andere kant van de kloof staat, gij weet dat het niet waar is: ge hadt tijd te veel, niet alleen kwestie van de een of andere trein, maar ook kwestie van het een of ander probleem: eigenlijk was het omdat ge nog moeilijk mensen kunt verdragen die altijd iets vergeten zijn, nu hun allumetjes en dan hun sigaretten, en daarna hun geld of hun levensbeschouwing of hun broek – oh, en straks misschien dát wat er in zit – en plus nog daarbij omdat ge mensen begint te haten die peinzen dat ze familie van de machines zijn: zij worden geboren en laten zich door iedereen doen, zelfs door deze stomme machines, zij aanvaarden de dingen en vergeten de dingen, zij leven een beetje en daarna sterven zij een beetje.</p><p class="wp-plat">Doch aan de andere kant van de kloof staat ook tolfpoets, die met zijn afwijkende geest familie van de machines is geworden, en hij zegt: ik kan u geen gelijk geven... want als ge met spijt bedenkt dat de meeste mensen familie van de machines zijn geworden, dan hadt ge veel beter dadelijk in uw zak getast en boontje de glazenplaatser een lucifer aangeboden... en dan zou hij misschien beseft hebben dat er toch nog een andere soort van mensen bestaat, terwijl hij u nu alleen met verachting zal hebben nagekeken, en misschien gedacht hetgeen ik denk en hetgeen johan janssens denkt: dat boontje de schrijver veel beter af en toe nog eens glazen zou gaan plaatsen.</p><p class="wp-witregel"> </p><p class="wp-tussenkop"><span class="wpt-cijfers1">een rechte hoek van </span><span class="wpt-cijfers1">45</span><span class="wpt-cijfers1"> graden</span></p><p class="wp-platmetwit">Het heeft dus nievejaar geweest... en aan allen die in uw huis zaten, aan de schone vrouw lucette, en aan het uit haar haak gelichte natuurkind maria, vertelt uw vrouw de geschiedenis van een huishouden waarin de man met nievejaar aan zijn vrouw een nieuwe vloer in de keuken schenkt, en waar zij de volgende nievejaar aan haar man een nieuwe vloer in de voorplaats schenkt... en in dat huishouden ligt alles op zolder in bakjes en in schuifjes, met een aanwijzing: nagelen, vijzen, knopen... en ze hebben er geen kinderen, zegt uw vrouw, want wat zouden die met een kind gaan aanvangen, dan het ook op zolder in een schuif leggen met de aanwijzing: kind. En als het natuurkind maria zodanig heeft moeten lachen dat zij zich verslikte in haar druppel – druppel uit een zeer kleine fles, die werd aangekocht door al uw helden en heldinnen samen – en als tolfpoets op haar rug heeft geklopt, vertelt johan janssens dat hij met zijn zoon jo – die bijna <span class="wpt-cijfers1">10</span> jaar is – naar zijn grootvader ging om hem een nievejaar te wensen: en daar in de stad van de <span class="wpt-cijfers1">2</span> fabrieken komend, en aan de hoek van de spaarzaamheid- en naarstigheidstraten het verlichte raam bemerkend van mijn vader, dacht ik er aan hoe ik mij een raam altijd als een gelaat heb voorgesteld... met de middenpost als een lange neus, en de dwarslat als <span class="wpt-cijfers1">2</span> gefronste ogen... en dacht ik er aan dat nog geen enkele Dichter dit in zijn verzen heeft vastgelegd... en datzelfde ogenblik keek onze jo, die bijna <span class="wpt-cijfers1">10</span> jaar is, naar het verlichte raam en zei hij: dat raam in het huis van mijn peetje jef, is precies het gezicht van mijn peetje jef zélf, met zijn lange neus en zijn <span class="wpt-cijfers1">2</span> gefronste ogen. En binnenkomend bij zijn grootvader wenst men hem veel geluk en punten in tschool: leert ge goed mijn jongen? En onze jo ontvouwt al zijn wetenschappen en tekent een rechte hoek, die <span class="wpt-cijfers1">90</span> graden heeft, zegt hij. En ik, johan janssens, glimlach en zeg verontschuldigend: eigenlijk zijt ge daar mis in, want een rechte hoek heeft maar <span class="wpt-cijfers1">45</span> graden... en hij bekijkt me vertwijfeld en geërgerd, en doceert dat een cirkel <span class="wpt-cijfers1">360</span> graden heeft, en een halve cirkel <span class="wpt-cijfers1">180</span> graden, en een rechte hoek dus <span class="wpt-cijfers1">90</span> graden. En nog steeds glimlachend om zijn onwetendheid, herinner ik mij reeds vanaf mijn <span class="wpt-cijfers1">14</span>de jaar te weten dat een rechte hoek <span class="wpt-cijfers1">45</span> graden heeft, en dat ik in die wetenschap groot ben geworden en wijs ben geworden... en nu zou mijn zoon gaan beweren dat ik niet groot of niet wijs ben geworden, en dat de wereld al die jaren en jaren dubbel zoveel graden zou gehad hebben dán hij er heeft! Ha, en glimlachend sla ik zijn boek van meetkunde open, om hem op zijn vergissing te wijzen... en daar breekt mijn wereld plots gelijk een glazen bol in stukken: hij heeft inderdaad <span class="wpt-cijfers1">360</span> graden en een rechte hoek heeft inderdaad <span class="wpt-cijfers1">90</span> graden: reeds meer dan dertig jaar heb ik dus een scherpe en scheve hoek als een Rechte hoek aanzien... reeds meer dan twintig jaar schrijf ik over eerlijkheid en recht, en al die tijd wist ik niet eens dat de dingen die ik als Recht aanzag eigenlijk scheef en scheel waren.</p><p class="wp-plat">En al uw helden lachen met het verhaal van johan janssens en drinken hun nievejaarsdruppeltje uit... en uw vrouw wil nog eens rondgaan met de fles, maar die is leeg.</p><p class="wp-witregel"> </p><p class="wp-tussenkop"><span class="wpt-cijfers1">misdadigers die vrij rondlopen</span></p><p class="wp-platmetwit">Het heeft dus nievejaar geweest, zegt mossieu colson van tminnesterie... en als ik mijn dossier der dagbladknipsels eens onder handen neem om na te gaan wat er in dit jaar allemaal gebeurd is, dan heb ik hetzelfde gevoel dat magister nivardus in tjaar <span class="wpt-cijfers1">100</span> en zoveel ook reeds had, toen hij in zijn verbittering de isengrinus schreef, en dacht dat het einde der wereld nabij was: gandhi te new delhi vermoord, aanslag op de italiaanse ultra-marxistische leider togliati te rome, bernadotte de uno-bemiddelaar te jeruzalem vermoord. En dan zijn er tevens de Zwarte dagen... waaronder b.v.b. de dag waarin frankrijk het aantal zijner oorlogsslachtoffers bekend maakte... <span class="wpt-cijfers1">267</span>.<span class="wpt-cijfers1">469</span> militairen gedood en <span class="wpt-cijfers1">378</span>.<span class="wpt-cijfers1">457</span> burgers... en waar blijven dan duitsland rusland polen engeland en al de anderen uit de verste uithoeken van ons dorp, de wereld? En ik sla verder de bladzijden om van mijn dossier der dagbladknipsels, en ik vind er alleen rampen moorden verkrachtingen aanslagen oorlogen, onheilspellende legermanoeuvers financiële en politieke schandalen. En evenals magister nivardus zijn grimmige isengrinus schreef, schrijven wij ons boek en denken wij in onze verbittering dat het einde der wereld nabij is, want ik mossieu colson van tminnesterie kan deze wereld slechts aan mijn eigen kleine maat meten: die rampen en oorlogen en aanslagen en schandalen grijpen hoog boven mijn kleine gestalte plaats. Doch luister nu eens naar tvolgende: ik sta in de gare du nord naar mijn trein van <span class="wpt-cijfers1">18</span> uur <span class="wpt-cijfers1">25</span> te wachten, en op het perron lopen <span class="wpt-cijfers1">2</span> heren heen en weer, die met dat vriesweer hun auto niet durven gebruiken en maar eens met de trein rijden... en achter hen aanwandelend hoor ik de ene heer vertellen dat het h<span class="wpt-cijfers1">e</span>m goed gaat, want dat hij kapjes maakt waarmee men de lopen der kanonnen toedekt... en hij moet die kapjes alover zwitserland naar spanje sturen, zegt hij. En de andere heer die naast de ene heer op het perron heen en weer wandelt antwoordt dat die nieuwe komende oorlog, waar men over spreekt, er eigenlijk nodig is... dan zal de commerce opnieuw bloeien. Doch de ene heer, tis te zeggen de heer die kapjes maakt voor kanonnen, stemt daar mee in... maar blijft plots midden op het perron staan en zegt: maar met die atoombom, zou dat niet naar hier kunnen overkomen en Ons treffen? En ik, mossieu colson van tminnesterie, stond versteld omdat de trein van <span class="wpt-cijfers1">18</span> uur <span class="wpt-cijfers1">25</span> daar aankwam, zeer gewoon, zeer naïef stampend en gillend en rook brakend, om aan te tonen dat hij heel wat was: een trein... en toch niet beseffend dat hij er straks niet meer zal nodig zijn, als de wereld blijft gelijk hij is: vol van misdadigers die niet mogen aangehouden worden, maar op een station-perron heen en weer lopen als het te glibberig is voor hun auto’s, en die Heren worden genoemd.</p><p class="wp-witregel"> </p><p class="wp-tussenkop"><span class="wpt-cijfers1">ondine spreekt van trouwen</span></p><p class="wp-platmetwit"><span class="wpt-cursief">Ondine sprak tot oscarke over hun trouwen als over iets dat morgenvroeg nog gebeuren moest... maar op </span><span class="wpt-cijfers1">1</span><span class="wpt-cursief"> ding had ze niet gerekend: op de vrees van oscarke zelf: hij voelde er niets voor om te trouwen, en trachtte het van zich af te schudden. Hij hoorde er haar weliswaar graag over praten, als over iets dat zeer ver, zeer vaag was... een droombeeld waarin hij haar uitkapte en de prijs van rome won en een atelier had gelijk een schouwburgzaal... maar als het trouwen iets positiefs werd, iets dat morgen gebeuren moest, dan wist hij zich niet in staat iets te maken dat eender welk prijsje winnen kon. En daarbij, hij zou zich nooit met haar in het openbaar durven vertonen hebben... hij herinnerde zich plots, pijnlijk, hoe hij vroeger met een nichtje van school was gekomen, en hoe men met hem gelachen had... en toen had hij ook niet meer gedurfd, hij was zich in een hoekje gaan verbergen tot zijn nichtje reeds lang naar huis was met een andere schooljongen. En nu had hij nog immer dezelfde schaamte om met een meisje gezien te worden... maar dat dierf hij tot ondine niet zeggen: hij bedacht een andere reden om het huwelijk te kunnen uitstellen, een reden die geen reden was, iets zo kinderlijk en naïef dat zij zich, in gelijk welke andere omstandigheden, zou lastig hebben gemaakt... dat zij hem zelfs zou laten zitten hebben... maar nu spookte die droom, die alles goedmakende droom in haar hoofd: zij lachte en zoende hem en noemde hem haar lieve jongen: hij moest geen angst hebben, zij zou alles wel alleen regelen.</span></p><p class="wp-plat"><span class="wpt-cursief">Zij begon het te regelen met in huis alles op stelten te zetten, met te vloeken en te tieren en haar moeder de duivel aan te doen... haar vader had de keukentafel leeg gemaakt, en zat daar nu met een zelfgemaakt houten treintje vóór zich... hij had zich ook rails gemaakt en was nu bezig met het treintje aan die sporen aan te passen... doch ze maakten ginder in de bocht een ietwat te scherpe zwenking zodat de wagentjes kantelden en omver vielen. En toen hij daar aan verholpen had en zijn miniatuurding als een echte trein kwam aangebold, toen vergat hij voor een moment zijn uitvinding, vergat hij tot wat deze studie dienen moest, en bootste hij de treinfluit na toen de machine in de bocht verscheen: hij zat met zijn eigen dwaasheid te lachen. Dat was het ogenblik voor ondine. Zij vroeg hoeveel dat speelding kosten ging, en of zij voor haar moeder geen pop moest kopen, zodat zij zich s</span>á<span class="wpt-cursief">men konden vermaken. Hij begon zich te verontschuldigen, hij begon uit te leggen dat hij nu zo ver was, dat zijn uitvinding iedere dag klaar en helder voor zijn geest kon komen te staan, dat wij andere tijden tegemoet gingen enzovoort... en hij werd er zelf door aangedaan en wou haar ‘mijn ondineke’ noemen... zij zag dit aankomen, zijn uitvinding kon haar voor geen cent schelen, zijn vreugde stemde haar woest... ze begon, met nagemaakte tranen, uiteen te zetten dat ze nu eindelijk de liefde had leren kennen, en trouwen wou... maar geld om te trouwen, dat zal er hier in huis wel niet te vinden zijn. En ze keek verdrietig rond, alsof ze zich schaamde zulke ouders te hebben... zij herhaalde nog eens dat het dank zij haar was geweest, dat er eens geld in huis was... maar nu was het weg, nu dat zij het nodig had. En omdat vapeur er zwijgend bleef zitten en het onweder wou laten overdrijven, vaagde ze met </span><span class="wpt-cijfers1">1</span><span class="wpt-cursief"> armzwaai heel de tafel leeg en schopte zij zijn treintje in een hoek: trouwen, dat wil ik... en hier weg zijn, dat wil ik ook. Maar in een verbazende bui van helderheid antwoordde zulma: als ze van trouwen sprak en geld moest hebben, dat ze dan bij schatt gaat, die hebben nog niet betaald. En ze lachte schril. Vapeur keek naar zijn dochter en ondine keek naar hem, en wonderlijk: ze hadden nogmaals allebei dezelfde wondere gedachte.</span></p><p class="wp-witregel"> </p><p class="wp-tussenkop"><span class="wpt-cijfers1">over ziekte en tovenarij</span></p><p class="wp-platmetwit">Hoe lang reeds staar ik naar deze titel, en ligt dit blad papier leeg en koud en zwijgend onder mijne hand zonder dat ik weet hoe te beginnen?... onder mijne hand, zeg ik... want deze Ene zeldzame keer kan ik geen masker verzinnen, en moet mijn eigen gepijnigd en gemarteld hart zélf schrijven... mijn gepijnigd en gemarteld en bloedend hart schrijft over ziekte en dood en smart, over de vergankelijkheid en de broosheid en de nutteloosheid van dit leven: eens zat mijn zuster jeanneke in haar kakkestoeltje, en luisterde zij naar het gerinkel van de kleine koperen ketting die rond haar mollig polsje hing... eens zat zij daar zo en was zij de roem van onze straat: zie daar toch eens jeanneke zitten, dag jeanneke!... mijn zuster jeanneke groeide op en wou met niemand bevriend zijn, met niemand vrijen, met niemand uit dansen gaan... zij werd een dor ding, dat lastig en bitsig was en poederkens van het wit kruis innam, zó, met een bitter gezicht... mijn zuster jeanneke was een lastig meisje en ik godverdomme heb dikwijls genoeg gezegd dat zij ging opschieten voor zaad, gelijk ajuin die vergeten op het veld blijft staan... zij is nadien al monkend en al pronkend van dokter tot dokter gegaan, dokters die haar bedwelmende en pijnstillende middelen gaven, dokters die haar hebben ingespoten tegen de gal en de lever en het te dunne bloed, dokters die haar pillen en poeders voorschreven en volledige rust, of overvoeding of de meest ascetische regimes. En dan is zij dubbelthoop gezakt en heeft men haar naar het hospitaal naar de kliniek naar de operatietafel moeten slepen... ja slepen, want zij wou in geen ziekenauto zitten, want de mensen zullen dan peinzen dat ik ziek ben, zei ze... en het was slechts een aanwas, een aanwas aan de maag die moest worden weggesneden, iets van niets, het is te zeggen iets nogal redelijk erg, maar a là, hoevelen worden er niet geopereerd aan de maag?... aan de maag aan de maag... en ik zie mijn vader daar staan aan het venster waarachter ik schrijf, ik zie zijn ogen en ik moet luisteren en ik zie steeds maar alleen zijn ogen... zijn dorre droge ogen die niet durven wenen... kanker, zegt hij... o godverdomme en hij breekt toch in snikken uit... kanker, zegt hij... o zegt het toch niet voort louis jongen zeg het toch niet voort... kanker, zegt hij... en de operatie is goed gelukt, maar het is kanker die voortvreet... het gevreesde woord het moordende woord het doodvretende woord... zij zal terug naar huis komen en iedereen zal haar vragen hoe is het nu met u, jeanneke?... en mijn zuster jeanneke, die de roem was van onze straat, die het koperen kettinkje deed rinkelen rond haar iets te mollig polsje, mijn zuster jeanneke zal zeggen: o met mij is het zeer goed. Het is kanker... o de ogen van mijn vader die achter haar zal staan en niet zal mogen wenen... en mijn moeder roept almeteens: o godverdomme o god nu geloof ik in niets meer, ik geloof niet meer in paters en pasters, ik heb Alles beloofd en ge ziet het...</p><p class="wp-plat">Ik zie het... het is kanker... o de ogen van mijn vader... o dat vloeken van mijn moeder die vroeger aan Alles heeft geloofd en die nu aan Niets meer gelooft... die alles heeft beloofd aan god en aan zijn heiligen en die nu... ge ziet het. En dat zij angst heeft mijn zuster jeanneke, voor wat een oude waarzegger heeft voorspeld... hij heeft mij betoverd zegt mijn zuster jeanneke, hij heeft mij betoverd, ik voel het, ik voel het, ik voel het: zo gilt mijn zuster jeanneke.</p><p class="wp-plat">Doch betoveren?... ik geloof in niets meer zei mijn moeder. En ook ik geloof in niets meer... noch in god en zijn tovenaars, de pasters... noch in de wetenschap en haar tovenaars, de dokters.</p><p class="wp-witregel"> </p><p class="wp-tussenkop"><span class="wpt-cijfers1">over ziekte en dood</span></p><p class="wp-platmetwit">Met de modder der kapellekensbaan nog aan zijn voeten staat uw vader in uw huis, en mossieu colson van tminnesterie vertelt dat hij wat sukkelt met zijn bloed dat te dun is, en met een zenuwtik aan zijn oog die verergert, zodat hij naar de kliniek is geweest en urenlang heeft zitten wachten in de wachtzaal voor zenuwzieken. En uw vader staat nog steeds recht met de modder der kapellekensbaan aan zijn voeten, en luistert naar mossieu colson van tminnesterie met dorre ogen... en mossieu colson vertelt over tvolk dat zenuwziek was en zat te wachten: eerst een lange magere man die een veel te korte broek droeg, wier pijpen niet eens zijn enkels bedekten, en die voortdurend met het hoofd zat te schudden en te knikken, zó, <span class="wpt-cijfers1">1</span> zenuw... en hij wou malgré ieders beurt voorbijlopen om de eerste bediend te worden, want hij was met De trein gekomen zei hij... en gelijk hij dat zei was het net of er in belgië maar <span class="wpt-cijfers1">1</span> trein was en dat die slechts Deze dag reed. En naast hem zat een magere dame met een enorme hoed, en aan elkendeen vertelde ze dat het voor haar zenuwen was, en dat ze reeds het geld voor een huis had verprost, en dat haar meid haar bestolen had... bestolen voor de som van nogmaals een huis... dat waren dus <span class="wpt-cijfers1">2</span> huizen... en ge wist dus seffens dat de droom van de dame met de grote hoed hetvolgende was: een Eigen huis te bezitten. En als er zich iemand van haar eindeloze spijt wegwendde, keerde ze zich dadelijk tot een ander slachtoffer. En naast haar zat een zeer oud en zeer klein wezen dat ge eerder voor een dierlijk wezen had aanzien, met een bril, en met een kamermurenbleek voorhoofd... en dat zei: als de dokter nog lang wegblijft verhang ik mij. En de dokter zat om <span class="wpt-cijfers1">2</span> uur, maar het was reeds <span class="wpt-cijfers1">3</span> uur en al die zenuwzieken zaten daar maar tevergeefs te wachten en te wachten: misschien is de dokter op een boom gereden zegden ze... misschien is hij dit of misschien is hij dat... aan iedereen kan wat overkomen. En als dát zenuwzieken waren dan ben ik <span class="wpt-cijfers1">3</span>dubbel zenuwziek, besloot mossieu colson van tminnesterie.</p><p class="wp-plat">En omdat uw vader daar nog steeds staat, en uit beleefdheid luistert naar mossieu colson van tminnesterie, zegt gij om de stilte te vullen: en als ge in een kliniek binnenkomt dan ziet ge daar alleen boerenvolk en nog eens boerenvolk... zodat ge u afvraagt naar welke kliniek of hospitaal of gasthuis het stadsvolk eigenlijk gaat... en dat ge begint te geloven dat het stadsvolk blijft lopen tot ze aan hun ziekte creperen want de wetenschap gaat vooruit maar de mensen geloven niet meer in een docter. En dan, mossieu colson van tminnesterie neemt afscheid en laat u alleen met uw vader, en uw vader zegt: in de kliniek, uw moeder sloeg haast haar kop stuk en riep, in het wilde weg, naar de gangen en de zalen en de operatietafel, naar de verpleegsters en de zusters en de verchroomde apparaten: moordenaars. Moordenaars, riep ze, en ze viel en ik moest haar oprapen.</p><p class="wp-witregel"> </p><p class="wp-tussenkop"><span class="wpt-cijfers1">nog en nog eens over ziekte en dood</span></p><p class="wp-platmetwit">En sanderendaags: ge zit weer aan uw schrijftafel, gelijk een patriarch die ver boven tijd en ziekte en dood en alle vergankelijkheden verheven is... maar uw bloed stroomt trager en stiller gelijk een beek in de ardennen, die eerst van rots naar rots is gevallen, en dan eindelijk, verdoofd en uit haar lood geslagen, wegvloeit... En uw hand schrijft verder maar over uw geest staat een domper, en uw ogen staren naar twit papier met een soort misprijzen: ik schrijf, maar ik weet dat het woorden zijn die over de dingen heen praten, ik schrijf, maar ik weet dat het geen nut heeft en geen doel en geen zin. En mossieu colson van tminnesterie komt zich naast u zetten en zegt, ietwat opgewonden, ietwat met een glans in de ogen: en weet ge, zeg... die dokter die om <span class="wpt-cijfers1">2</span> uur moest komen en daar om <span class="wpt-cijfers1">3</span> uur nog niet was... wel, er was hem waarlijk iets overkomen, hij was met zijn auto in de vaart gereden, en <span class="wpt-cijfers1">2</span> vrouwen, die auto-stop hadden gedaan en ook in de auto zaten, zijn mee de vaart ingereden... ze zijn dood en verdronken, de auto de dokter en de <span class="wpt-cijfers1">2</span> auto-stoppende vrouwen. En van dokters en klinieken gesproken, vertelt johan janssens dat hij horen vertellen heeft over het proces tegen een dokter die een bloedtransfusie had gegeven, waardoor de patiënt syphilis had gekregen... en op het proces zei de advocaat van de dokter: dat men het moest beschouwen als een koop waarvan de marchandise fouten bezat die noch koper noch verkoper opgemerkt hadden. En van bloedtransfusie en operaties gesproken, mengt uw vrouw er zich tussen en vertelt zij dat iemand anders haar vertelde over de vrouw van een dokter... en de madame van die dokter zei tot een andere madame: waarom hebt ge u toch laten opereren, weet ge dan niet dat men in een hospitaal de mode volgt, nu eens deze ziekte en dan weer een andere? En dat alles horende vertellen, voegt tolfpoets er iets aan toe dat uit zijn afwijkende geest komt: de vertelling van een man die van zijn kar stuikte, met zijn hoofd op de kassei, en liggende op de kassei nogmaals een slag op zijn hoofd kreeg, nu van de achterpoot van het paard... en die nu in bed ligt te ijlen dat men hem een nieuw hoofd moet geven, want dat zijn oud hoofd versleten is. En omdat ge daar stil zit en zwijgt, en precies alleen maar uit beleefdheid luistert, voegt ge er iets aan toe – och, het leven gaat immers toch voort – over een heel klein meisje dat men trachtte benauwd te maken met pietje de dood... maar het heel kleine meisje moet weten wat dat voor iets is, en men tekende haar dan pietje de dood... en nadat ze pietje de dood zeer lang had bekeken, zei ze: teken mij nu ook eens mietje de dood.</p><p class="wp-witregel"> </p><p class="wp-tussenkop"><span class="wpt-cijfers1">het gedicht over de atoombom</span></p><p class="wp-platmetwit">Cibazol, thermopirine en aspirine, plus <span class="wpt-cijfers1">7</span> natte neusdoeken: ziedaar het portret van johan janssens, de Dichter en weekbladenschrijver, gelijk hij binnenkomt en griep heeft. Tminste van die griep, zegt johan janssens, daar geraakt ge van verlost... maar wie verlost mij van die hoofdredacteuren der weekbladen, die lastig en nijdig lopen, en toch zo naïef blijven dat ze niet inzien op wie zij hun lastigheid moeten uitwerken, of zo geraffineerd zijn dat zij hun lastigheid botvieren op anderen. Begin maar plaats te maken voor uw reportage over het Leven, zeggen ze, waar zouden we die plaatsen?... op de eerste bladzijde, neen, daar zou het te veel in het oog springen dat we zijn wat we zijn... op de <span class="wpt-cijfers1">2</span>de bladzijde, neen, daar heeft nooit een reportage gestaan... op de laatste bladzijde, neen, dat is de rommelbladzijde. En de dag daarna spreken zij niet meer over uw reportage over het Leven, zij zijn gelijk iedere dag lastig en nijdig. En achteraf geeft men de reportage van een waal, in het frans, en moet die eerst vertaald worden... en ik teken de maket van het blad, met de reportage op de middenbladzijde, en men werpt ze daar weg, men werpt ze naar de <span class="wpt-cijfers1">7</span>de bladzijde, waar nooit iets staat dat de moeite waard is... en ik teken een nieuwe maket, en men haalt de reportage van de <span class="wpt-cijfers1">7</span>de bladzijde naar de <span class="wpt-cijfers1">3</span>de, en ik teken nogmaals een nieuwe maket... en nu wil men niet meer discussiëren over de plaats die de reportage innemen zal, maar men viert zijn lastigheid bot op een detail: op de titel: het Leven. En leven moet met een l zijn, zegt men. En men begint met een rood potlood die L te bewerken, alsof men eigenlijk met een mes in handen zit: over het <span class="wpt-cursief">l</span>even, zegt men. En dat rood potlood nog steeds gelijk een mes in de hand houdend, bewerkt men eveneens de andere paginas, en bewerkt men ook het geestesleven, tot hun oog op een gedicht valt: hirosjima. En men vraagt wat dat voor een gedicht is: wat is dat voor een gedicht, roept men woedend, en de titel bewerkend met hun rood puntig mes. En ik leg hen uit dat mijn vriend de kantieke schoolmeester het boekje heeft gelezen, waarin een amerikaanse reporter het drama van hirosjima heeft wedersamengesteld, en dat mijn vriend de kantieke schoolmeester daarop woedend is geworden op deze beschaving, en een gedicht heeft geschreven waarin hij zegt dat hij zijn spog spuwt...</p><p class="wp-blok">ik spuw mijn spog</p><p class="wp-blok">doch op wie moet ik spuwen?</p><p class="wp-plat1">en men bewerkt woedend die laatste regels, ik spuw mijn spog, doch op wie moet ik spuwen... en men spuwt op die regels met het rood potlood... men duwt de maket weg, weg van onder hun ogen, en zegt: trouwens gij hebt niet het recht om gedichten te plaatsen zomaar zonder dat wij het weten... gij kunt het nu plaatsen op uw verantwoordelijkheid, en er een nota van de redactie bijvoegen dat wij dit gedicht merkwaardig vinden, doch met de politieke... neen, niet politieke... met de ideologische grondslag niet accoord gaan. Trouwens, ge moet geen maketten meer maken want dat dient toch tot niets: we zullen het in de drukkerij wel zien waar de dingen best op hun plaats staan. En haast had men gezegd: we zullen het wel zien als het blad gedrukt is, waar zij het best kónden gestaan hebben.</p><p class="wp-witregel"> </p><p class="wp-tussenkop"><span class="wpt-cijfers1">de doos van pandorra</span></p><p class="wp-platmetwit"><span class="wpt-cursief">Nochtans was het ondine niet zozeer om dat geld te doen... haar vloeken en tieren was maar een soort introductie, een welbewust lawaai maken, om tegen alle beter weten in zichzelf te kunnen gelijk geven: dat er geen geld was wist ze even goed als de anderen: ze dacht met heimelijk plezier aan de </span><span class="wpt-cijfers1">1000</span><span class="wpt-cursief"> frank op zolder, die ze langgeleden had ontvreemd en in een blikken doos verstopt: dit ontvreemde geld was haar een rugsteun waar ze zich al strijdend kon op terugtrekken. En dat zij ruzie zocht, neen het was niet alleen om eigen fouten te overschreeuwen: het was in de </span><span class="wpt-cijfers1">1</span><span class="wpt-cursief">ste plaats iets dat haar in het bloed zat, dat onafscheidelijk met haar wezen was verbonden. Het was haar leven. Zij was een welig groeiende plant in het oerwoud, en zij moest de haar omringende planten doden om te kunnen blijven leven... zij vocht... zij worgde als het ware de anderen om haar heen, om licht en lucht te hebben, om het doel te bereiken dat zij zich in haar jeugd had gesteld en dat zij zich eigenlijk niet goed meer herinnerde. Ze kon niet goed de slaap vatten als de dag was voorbij gegaan zonder strijd... ze nestelde zich in bed om zich allerlei dingen te dromen, maar onbewust kwamen haar de avonden te binnen waarin zij taarten had gebakken aan het fornuis in tkasteel... en tenslotte viel ze in slaap en droomde ze dan weer van hem, van meneer achilles, waar ze binst de dag om zo te zeggen niet meer d</span><span class="wpt-cijfers1">u</span>u<span class="wpt-cursief">rfde aan denken... hij had sterke witte tanden en beet haar... zij was dan weer een kind dat haar veel te jonge borstjes liet aanraken... het was eigenlijk heiligschennis, want zij was een zeer jonge moeder-gods en hij was een ontuchtige duivel, doch zij riep hem bij zich in het bed der moeder gods, en vergaf aan zichzelf hun steeds hernieuwde zondige paring... het was een zo onmogelijk moment van diep zondig geluk, dat zij zich bij het ontwaken niet meer verroeren dierf... haar droom was nog immer levend in haar, maar zo ijl en broos reeds dat zij vreesde hem bij de minste beweging te zien verschrompelen en tenietgaan. O achilles zei ze. Ze bleef de ogen gesloten houden om de beelden van het aanrukkende leven tegen te houden: zij wou niet weten dat haar vader beneden ging, dat er buiten op de kapellekensbaan een kar voorbijreed... ze wou zelfs niet weten dat ze vanzins was met oscarke te trouwen: ze kon echter die droom niet verdedigen en blijven verdedigen tegen het aanrukkende en waarachtige leven, ze zocht radeloos naar iets dat haar de laatste dagen een sterkte, een rots was geweest, om zich daarop terug te trekken... wat was het?... wat was het?... het was dat zij </span><span class="wpt-cijfers1">1000</span><span class="wpt-cursief"> fr. in een blikken doos had liggen. Doch, was dat voldoende, woog </span><span class="wpt-cijfers1">1000</span><span class="wpt-cursief"> fr. op tegen zo een droom? O achilles kon zij slechts herhalen. Ze wou zich niet het gelaat van oscar herinneren, ze dierf niet, ze kon onmogelijk de dingen van het dagelijkse leven vergelijken aan de dingen harer verbeelding. Nochtans, ze trachtte zichzelf te bedriegen, alsof het om een andere vrouw ging: omdat ik nu eens gedroomd heb van iets dat onherroepelijk voorbij is, moet ik daarom voorgoed bij de pakken blijven neerzitten? En daarna zei ze haast werktuigelijk: het leven moet verder gaan. En ze keek om zich heen als om iets te zoeken waarop ze haar aandacht kon afleiden... ze ging beneden en trommelde daar verstrooid op de deur van de kast die ze had geopend, alsof zich daar iets bevond dat ze hebben moest... doch ze wist niet w</span>á<span class="wpt-cursief">t ze zocht... ze sloot opnieuw de kast, en ja, dan wist ze het: eigenlijk had ze er een tas gezocht om zich koffie in te schenken en haar morgenmaal te beginnen. Het was in een soort van geestelijke verdoving dat ze het zoldertrapje opklom en de blikken doos van onder vingerdik stof haalde... ze zocht iets om er het stof af te nemen, ze kuiste en kuiste alsof het een heiligenschrijn was, doch het was niet uit eerbied voor het geld, het was uit lusteloosheid, het was omdat zij weer vergeten was waarom ze daar stond en wat ze met die doos aanvangen moest. Ze opende de doos en staarde er in... en heel traag, heel vaag, drong het tot haar door dat er met die doos iets niet in orde was. Zij was... leeg.</span></p><p class="wp-witregel"> </p><p class="wp-tussenkop"><span class="wpt-cijfers1">help u zelf zo helpe u god</span></p><p class="wp-platmetwit">Vandaag is het een dag die geen naam geen zin en geen doel heeft... waarin de vallende regen precies gesmolten sneeuw is, buiten op de kapellekensbaan en achter in uw stuk van een hof... en waarin uw vrouw met haar illegaal breiwerk op de schoot zit maar de naalden rusten laat, binnen achter de kachel... en merkende dat ge voor u zit uit te staren zegt zij: ik zal Ik u iets vertellen met als titel: help u zelf zo helpe u god... hebt ge dat al?... welnu een tijd geleden wandelt hier aan de <span class="wpt-cijfers1">4</span> villas een vrouw voorbij, en ze vroeg aan mij en aan de andere vrouwen of niemand haar hond wou kopen: wilt ge mijn hond kopen, want bepeins dát nu, ik koop een hond en niemand ziet hem graag in ons huis. Goedemaar, wat kan ik nu met een hond doen? vraagt de vrouw van johan janssens... een hond is een hond, zegt de schone vrouw lucette wijsgerig... een hond schijt en zijkt heel uw proper huis vol, zegt het met linten omstrikte natuurkind maria... en van achter de hoek, daar aan de onbewaakte overweg, komt een snotneus afgelopen al roepend: van wie is die hond die daar overreden wordt? En de vrouw, die haar hond wou verkopen, kijkt en roept uit: eh-godomme, dat is Mijn hond die daar overreden wordt.</p><p class="wp-plat">Hebt ge dat opgeschreven, vraagt uw vrouw... goed, ik zal u nog iets vertellen, dat ge onder dezelfde titel moogt schrijven: help u zelf zo helpe u god: en waarin dus weeral iemand gaat overreden worden. Welnu, er was eens een vrouw, en die vrouw had een man die aan de staat was, een stoker, en die stoker werd door zijn eigen trein overreden... en jaren later zegt die vrouw, in een ogenblik van hevige gramschap, tot haar zoon die ook aan de Staat is, een machinist: ze moesten u ook doodrijden. En ze rijden hem inderdaad ook dood.</p><p class="wp-plat">En haar breiwerk terug willende opnemen lacht uw vrouw eensklaps: ha, van de Staat gesproken... ik herinner mij nog iets dat ge eveneens moogt schrijven, onder titel help u zelf zo helpe u god.... maar het is er een parodie op, een klucht... tgebeurde binst de oorlog toen er een hele rij volk stond aan te schuiven voor de burelen van de ravitaillering, en de politieagent ginder vooraan riep: dat de vrouwen, die in Die staat zijn, mogen vóórgaan... en de vrouw van een trein-stoker, die achter in de rij stond, komt dadelijk heel vooraan, en de politieagent vraagt haar: zijt gij ook in Die staat?... en de vrouw kijkt hem verbaasd aan en antwoordt: ha, ik peinsde dat ge geroepen had: deze die aan de Staat zijn.</p><p class="wp-plat">En omdat ge weer het klikken hoort der breinaalden, vraagt ge: goed: maar wat wilt ge nu zeggen met die titel: help u zelf zo helpe u god? En zonder u aan te kijken antwoordt ze: welnu, begrijpt ge dat dan niet?: de wens is de moeder van de... of ist de vader van de... van de dingen... zeg, ik kan u wel verhaaltjes vertellen, maar peinst ge dat ik een predikheer ben?</p><p class="wp-witregel"> </p><p class="wp-tussenkop"><span class="wpt-cijfers1">links is links</span></p><p class="wp-platmetwit">God-heilige-prozaschrijver, dacht isengrinus... die in de put en in de miserie was blijven zitten... zou het waar zijn dat ik in mindere staat van gratie ben?, anderen hebben maar de vingeren uit te steken, en de gebraden kalkoenen maken al ruzie onder elkander om er de eerste te kunnen aanhangen... en waar ik ook mijn poten naar uitsteek hangt er dingen aan... a là, hoe noemen ze dat weer in tlatijn? Zo zat hij daar en zong zijn vreemde credo in de bedriegersput op de blandinusberg, en de paters, die tot daar de <span class="wpt-cijfers1">2</span> schelmen hadden achterna gezeten, bleven staan en luisterden met ongemene belangstelling naar het schorre timber van des wolfs ietwat gemene stem. In het kerstkoor zou dat naast de zang der serafijnen een aardse klank aanbrengen, meende de overste... en pater pascalius prostituaan, die de kruisweg had geschilderd, zei dat het een schaduwtint was die het licht stralender had te maken... en pater hoofdredacteur, die een dichter was, wist te zeggen dat die stem wat cynisch klonk zoals deze van de goede moordenaar of van maria magdalena. En zij haalden de wolf uit de put op voorwaarde dat hij meezong in de nachtmis: zou dat kunnen, vroeg de wolf, ondanks mijn dichtgetimmerd oog dat u aanstaart van uit een godvergeten pij? Wij plaatsen u achteraan en maken u wat zwart, wisten de paters hem te overtuigen... zou dat kunnen, vroeg de wolf, ik had indertijd de naam een viezetist te zijn, een niet heel ortodokse? Wij plaatsen u achteraan, heel links, en maken u wat rood, wisten de paters hem te overtuigen. En zo kwam het dat de gelovigen in het meerstemmig mannenkoor der nachtmis, uiterst links, de stem hoorden van een on-ortodokse minnaar van maria magdalena, die met zijn ietwat rauwe timber de wanklank van de aarde bracht. Nochtans, hij stelde in de ure der getijden aan de abt voor om de schapen rauw te eten, en werd door dat feit zeer scheef bezien: hij werd de monnik die de meeste preken had te houden en het minst de wijnkelder had na te zien. Tot zelfs de nieuwe bisschop van houblon, waldricus eenoog – want de bisschoppen volgden in die dagen elkander razend op – waldricus eenoog, die de wijnkelders van de blandinusberg kwam inspecteren, vroeg hem of dat wel voldoende was, en of hij o.a. bij zijn preken ook niet de metten lof en vespers zingen zou, en of hij voor de rest niet ten dienste van de anderen kon staan. Och, isengrinus dacht hier nog aan toe te voegen dat hij zelfs bereid was om ook de maandelijkse herderlijke brief des bisschops daarbij nog op te stellen – drink gij de wijn, ik zal allicht de droesem smaken – maar bij de eerste woorden die hij sprak had hij zich alreeds mis-sproken: in plaats van zeer geleerde of zeer vereerde heer, zei hij: zeer gevreesde beer... en de bisschop viel van het verschieten in het vat. Wat kon isengrinus doen dan er zeer spoedig de tap uittrekken opdat zijn heer niet verdrinken ging?... en wat kon hij tevens beter doen dan zijn mond aan de straal wijn te houden opdat het kostbaar vocht niet ging verloren lopen? Zo was het te begrijpen dat, toen de paters van de blandinusberg eindelijk kwamen toegelopen, zij een isengrinus vonden die een preek hield: links is links, hik... ik sta wat achteraan in tzwart... hik, en ik sta wat achteraan in trood... en dat zij daarbij ook nog een bisschop vonden met een scheve hoed, die hen met troebele ogen aankeek en juist de preek beaamde met een amen. Ze brachten isengrinus uit de kelder en zegden: we zullen <span class="wpt-cijfers1">uu</span> dan maar bisschop maken. En met veel ceremonie een ijzeren stoofpot op zijn hoofd plaatsend sloegen ze die over zijn oren tot hij niet meer wist waar hij stond, en gaven ze hem een schop onder zijn gat dat hij niet meer wist waar hij rolde. johan janssens in het weekblad</p><p class="wp-witregel"> </p><p class="wp-tussenkop"><span class="wpt-cijfers1">afwijkingen van het realisme</span></p><p class="wp-platmetwit">Samen met de kantieke schoolmeester en met tolfpoets rijdt ge eens naar brussel... naar het kapitool, zegt de kantieke schoolmeester, waar op de mesthoop der uitspattingen de zeldzame orchideeën van kunsten en wetenschappen bloeien... om er iets te kopen voor mijn vrouw maria, zegt tolfpoets, een snufje dat nog niet is te zien in de kleine stad van de <span class="wpt-cijfers1">2</span> fabrieken. En zittend tussen hen in, zit ge dus tussen de <span class="wpt-cijfers1">2</span> verste uitersten waartussen een mens leven en sterven kan. En ge rijdt weer voorbij de achterkant van de huurkazerne waar vogelmuitjes naast wastobbes tegen de muur hangen, en waar over het stuk betonnen vloer van de ene-koer-boven-de-andere – o waarom schildert ge dat niet liever in plaats van het te beschrijven? – een drooglijn met wasgoed hangt. En ge beschrijft hen met veel te veel woorden hoe er de vorige keer een kind zat van een jaar of <span class="wpt-cijfers1">14</span>, met haar mager rugje bloot naar de zon, en hoe schóón dat was. En de kantieke schoolmeester, aan uw ene zijde, steekt de vinger op en zegt: zie dat is het juist wat ik u eens wou zeggen: wat ge daar beschrijft en schoon vindt, dat is Realisme... en ik herinner me ook nog iets dat tippetotje me indertijd beschreef dat hetzelfde realisme was: een koer tussen heel hoge muren en een oud vrouwtje dat zat te slapen met een stuk gazet over haar kop, in een vierkante meter zon. En nu moet ik u verwittigen, want wat wij in brussel in het kapitool aan kunst zullen zien, dat is geen Realisme meer, maar iets dat in ver van elkander staande uitersten is gesplitst – want het is mogelijk om eender welk ding, b.v.b. het realisme, te splitsen in ver van elkander staande uitersten, b.v.b. het surrealisme en het existentialisme... maar dan rijst onmiddellijk de vraag op of deze splitsing moet worden aanzien als een verlies of als een winst... als een afwijking van de geest of als een verrijking van de geest...</p><p class="wp-plat">Doch tolfpoets, die stom bleef gelijk een vis terwijl de kantieke schoolmeester doceerde, steekt almeteens de vinger op en roept uit: hoort, daar rijdt een krekel met de trein mee. En ge spitst uw oor voor iets dat u ontsnapt was: het ijzerwerk van deze <span class="wpt-cijfers1">2</span><span class="wpt-cijfers1">-</span>oorlogen-oude trein piept en knarst inderdaad gelijk een krekel. Doch bij deze opmerking van tolfpoets springt de kantieke schoolmeester op en verwijt hij tolfpoets dat ook hij bezig is met het realisme in <span class="wpt-cijfers1">2</span> te splitsen: een gezonde geest hoort het kriepen van die <span class="wpt-cijfers1">2</span><span class="wpt-cijfers1">-</span>oorlogen-oude trein wel, maar alleen een gedegenereerde geest verwart het kriepen van de trein met het sjirpen van een krekel. Dat is niet waar, zegt tolfpoets, ik splits de realiteit in <span class="wpt-cijfers1">2</span>, gelijk ge daarstraks hebt gezegd... maar ik ben een surrealist, en moest ik een schilder zijn dan zou ik nu een krekel schilderen die tussen spoorstaven voortglijdt... want met het een aan het ander te vergelijken, het er bij aan te passen, en het er zelfs mee te verwarren, leven we <span class="wpt-cijfers1">7</span>voudiger en scheppen we sentimenten die voor ons niet bestonden. Maar de kantieke schoolmeester schudt het hoofd, en beweert dat een gezonde geest ieder ding ongesplitst op zijn plaats laat: een trein is een trein en een krekel is een krekel, en stel u voor wat uw krekel tussen de spoorstaven gaat aanvangen als de volgende trein, de echte, deze van <span class="wpt-cijfers1">12</span> uur <span class="wpt-cijfers1">04</span>, komt aangereden... ha... want de moderne mens, die gedegenereerd de dingen voorstelt in een krekel die tussen spoorstaven voortglijdt, en die gedegenereerd de dingen in uitersten begint te splitsen... in surrealisme en in existentialisme... vergeet het ding waaruit zij beiden zijn ontstaan: het Realisme: er is alleen realisme, en al het andere zijn afwijkingen van de geest die ons niet rijker maar gekker doen leven.</p><p class="wp-plat">En de trein, die een krekel is, kruipt voort tussen existentialisme en surrealisme, met naast u de gesplitste uitersten tolfpoets en de kantieke schoolmeester.</p><p class="wp-witregel"> </p><p class="wp-tussenkop"><span class="wpt-cijfers1">bekoring van antonius en tolfpoets</span></p><p class="wp-platmetwit">En van de trein stappend staat ge daar dus in brussel in het kapitool, waar op de rottering van deze beschaving de orchidee van het paleis voor schone kunsten bloeit. En de kantieke schoolmeester grijpt u bij een knoop van uw jas, en wil u laten zien hoe het alleenzaligmakend Realisme door gedegenereerde geesten werd gesplitst in tegenover elkander staande uitersten: ge zult zien hoe verscheidene schilders zich hebben geleend om voor een filmmaatschappij om prijs een doek te schilderen, dat de bekoring van antonius voorstellen moest. En terwijl ge tegenstribbelt... maar niet te hard, want de kantieke schoolmeester zou in staat zijn de knoop van uw jas te trekken... en terwijl ge zegt dat ge veel liever het sintantoontje van de kermis ziet... en terwijl ge eveneens zegt dat ge niet begrijpt wat men in die bekoring van antonius toch steeds zoeken moet</p><p class="wp-plat">– een mens moet geen heilige willen worden, die tenslotte tóch in de krul van het staartje van het varken een erotisch ding begint te zien, maar moet een mens blijven die normale sexuele begeerten heeft en daar normaal aan voldoet –</p><p class="wp-plat">terwijl ge dat alles zegt, daalt de kantieke schoolmeester reeds de marmeren trappen af van het paleis voor schone kunsten, gelijk de koning uit het kaartenspel... en geeft tolfpoets reeds zijn pakje af in de vestiaire gelijk de boer uit het kaartenspel... en valt ge binnen in de zaal waar de wedstrijd voor het beste schilderij te aanschouwen is. En tussen haakjes gezegd, waar achteraf aan het beste schilderij niet de prijs werd toegekend, maar aan het schilderij dat best in het kraam van de film paste. Ge ziet er de bekoring van antonius in een sixtijnse kapel, in een fantastisch woud, in een vallei des doods, in een moderne grootstad, in een woestijn, in de plooien van zijn eigen mantel. Ge ziet antonius in zijn bloot lijf, in een graf, in de greep van <span class="wpt-cijfers1">40</span> beesten, en weer in zijn eigen mantel die openwaait in de vorm van borsten en benen en wat er tussen is met-den-enen. Antonius is er een moderne in <span class="wpt-cijfers1">3</span> gesplitste mens, een griek, een neger in een zwart dal, een jood met zonder bijbel. En als de kantieke schoolmeester u rondgetrokken heeft... en aan het laatste schilderij tóch met de knoop van uw jas in zijn handen staat... dan zegt hij: zie, dit is het bewijs van wat ik u had willen zeggen: iedere kleine mens doet al eens een kleine vondst, en buit dan die vondst uit, en wint daarmee dan een prijs of een isme... maar uit al deze ismen ontstaat de verwarring des geestes die eigen is aan de moderne mens, en waar hij haast niet meer buiten kan gelijk de vis buiten het water... maar als gij ooit een groot schrijver of een groot schilder wilt worden, schrijf en schilder dan voor de eeuwige mens die altijd tot de eenvoud en de synthese zal terugkeren, en die niet splitst maar samenbundelt.</p><p class="wp-plat">Maar ei mij... gij verlaat de antoniussen die een prijs hebben verdiend, maar niet gewonnen, met te weerstaan aan de borsten en benen en wat er tussen is met-den-enen, en tolfpoets gaat onderaan de trap zijn pakje in de vestiaire terughalen... en er gaat een groep meisjes vóór hem de trap op: en hij ziet de rokjes gaan en de benen, en wat tolfpoets er tussenflapt is iets van antonius met-den-enen: godomme, ik heb spijt ook niet aan die prijskamp te hebben meegedaan.</p><p class="wp-witregel"> </p><p class="wp-tussenkop"><span class="wpt-cijfers1">een wreker moeten wij hebben</span></p><p class="wp-platmetwit"><span class="wpt-cursief">Was die doos... leeg? Ondine streek zich over het voorhoofd en vermande zich. Zij keek rond naar de ongepleisterde muren en het pannendak van de zolder, alsof zij verwachtte dat er iemand, misschien met de </span><span class="wpt-cijfers1">1000</span><span class="wpt-cursief"> fr. in handen, haar een beetje gekscherend zou zitten aankijken hebben. Doch er was niemand. En als ze zich goed herinnerde, had ze dan niet eerst een dikke laag stof van de blikken doos genomen? en was het dan niet een onberekenbare tijd geleden geweest, dat iemand die doos had aangeraakt, en... het geld er uitgenomen? Godverdomme zei ze. En daarmee vlood de nevel weg uit haar hoofd, begon zij zich stilaan de dag te herinneren waarin valeer zich een tabakblad had komen nemen, en naar haar gestaard had... hij moest een lange tijd in het trapgat gestaan hebben, of anders was het niet mogelijk geweest dat hij haar die schat had zien verbergen... hij moest dan nadien weergekeerd zijn en het geld er uitgenomen hebben... zo een afgrijselijke leperd... en ja, nu herinnerde ze zich dat hun nicht gezegd had: wij hebben </span><span class="wpt-cijfers1">1000</span><span class="wpt-cursief"> fr. ontvangen en ons daar suiker kunnen mee kopen. Met háár geld had men dus goede zaken kunnen doen... háár had men dus bedrogen en bestolen, om zich ten haren koste te verrijken. En ze stond met het hoofd te knikken en te knikken, haar woede en haar verdriet waren zo geweldig dat zij haast niet anders kon dan lijdzaam toekijken, dan blind rondkijken en knikken met het hoofd. Doch in haar vingertoppen begon het te trillen, in haar voetzolen begon een siddering op te stijgen, naar haar hart, naar haar hersenen op... zodat ze iets d</span>óé<span class="wpt-cursief">n moest om niet op slag gek te worden... iets om het even wat... en ze greep de lege blikken doos en gooide die naar het zoldervenster... om er het glas van te breken, om lawaai te horen, om de wereld krakend en scheurend te horen ineen storten. Doch ze gooide náást het zoldervenster, de doos viel terug neer en er was Niets kapot... alleen haar eigen vinger bloedde een beetje gelijk de scherpe kant van de doos haar had gesneden. O wat is de wereld slecht, schreide ze. En ze viel neer daar op de zolder en lag met het hoofd in de armen en schopte op de planken. O wat is de wereld slecht, herhaalde ze steeds maar. En toen haar grondeloos verdriet uitgeraasd was... maar niet verdwenen... verweet ze zichzelf dwaas te zijn geweest, in iemand vertrouwen te hebben gehad, iemand te hebben willen sparen in het leven: ik had moeten stelen en bedriegen en moorden en branden zonder medelijden: maar het is een les: ik sla de wereld kapot kapot kapot. Ze liep rond te ter-muren en haatte alles en iedereen... allen waren haar bloedvijanden... ze ging naar de kerk en bad daar dat ze niemand meer had buiten Hem, god... gij zijt mijn sterkte en mijn steenrots, op u heb ik mijn hoop gebouwd. En zij zag niet de christus die daar met opengespreide armen vastgenageld hing... zij zag niet de god harer jeugd, le bon dieu die frans sprak, en aalmoezen uitdeelde op voorwaarde dat de armemensen beleefd hun mutsje aflangden, neen, zij keerde terug naar de god uit de tijd van mozes en abraham, de wreker, de dondergod die de stenen tafelen stuk sloeg, die dood en vernieling zaaide, die ziekten over de wereld zond en een zondvloed en een vuur dat alles verslinden zal. Slechts daarin kon zij troost vinden... ze genoot als ze zich die wereldverwoesting voorstelde, hoe zulma luidkeels zou krijsen en zottepraat vertellen, hoe de goddeloze treinen van haar vader misschien spraakverwarring gingen brengen, en hoe valeer zou ten gronde worden geworpen met die zondige nicht aan hem vastgekoppeld</span> – <span class="wpt-cursief">die dieven, die smeerlappen</span> – <span class="wpt-cursief">en zij zat verbijsterend te lachen in de lege kerk.</span></p><p class="wp-witregel"> </p><p class="wp-tussenkop"><span class="wpt-cijfers1">ik geloof in het bijzonder...</span></p><p class="wp-platmetwit">De mensen, die daar met de tijd van jaren langs de kapellekensbaan zijn komen wonen, weten dat ge een soort van schrijver zijt, en allen komen ze u hun leven vertellen in de hoop dat ge dit eens zult te boek stellen. Hun leven: het is te zeggen Die dingen uit hun leven waarin ze de held waren, de slimste de beste de eerste... maar nooit de dingen waarin ze een povere menselijke figuur hebben geslagen, waarin ze de lafaard waren, de domste de slechtste de laatste. En schrijf dat niet in uw verhalen of men spreekt van u een proces aan uw been te lappen. Tegen de paster vertellen ze dat ze jezuske gaarne zien... en tegen vieze, die daar aan de <span class="wpt-cijfers1">1</span>ste vuile huizen boven het café op kamers woont, tegen die vertellen ze dat ze gisteren nog een meisje langs achter hebben gevogeld... en tegen andré de theosoof vertellen ze dat ze de doden hebben horen spreken. Zodat de paster peinst dat alle mensen jezuske gaarne zien, en vieze dat iedereen de meisjes alachter vogelt, en andré de theosoof dat iedereen theosofie begint te studeren. En van andré de theosoof gesproken, men vertelt hem de geschiedenis van een man die o zo graag leefde maar toch op sterven lag, en die zich ongelooflijk wreed tegen zijn dood verzette en zei: ik zal wel terugkomen. En nu, om een uur of <span class="wpt-cijfers1">10</span> sterft hij tóch, en datzelfde ogenblik valt beneden het uurwerk stil... en sanderendaags, weer om een uur of <span class="wpt-cijfers1">10</span>, hoort men op zijn kamer een plof en men loopt boven en het is de spiegel die gevallen is... en men komt terug beneden en merkt dat het uurwerk terug tikt. En terwijl men dat vertelt bekijkt andré u met zijn theosofen-ogen en glimlacht hij, al knikkende met het hoofd.</p><p class="wp-plat">En andré de theosoof is nog maar pas weg... want hij moet op zeer bepaalde theosofen-uren opstaan, eten, en slapengaan... of men vertelt u nog een ander historie: een van die onmogelijke dingen: over een huis waarin iemand in lijken ligt, een vrijmetselaar, en waar een in het zwart geklede meneer komt aankloppen om te vragen of het daar is dat dinges dood is? en men laat hem binnen en zwijgend leunt hij tegen de muur... en als hij eindelijk weggaat is er een grote zwarte plek in de muur en men krijgt die plek er nooit meer uit, men mag schuren of witten of verven. En gij... gij boontje, die nog samen met johan janssens de gevels zijt gaan schilderen... vraagt geïnteresseerd of men het reeds beproefd heeft met er eerst vernis aan te strijken. Maar dat neemt men u kwalijk, en men vertelt en vertelt steeds maar verder... straks vertelt men u nog dat mannekepis zijn loeke is gaan vliegen, en dat het een grote schreeuw liet terwijl het onder de rokken van de paus vloog. En ge gaat er weg en vraagt u af wanneer iemand u de dingen zal vertellen die Niet tot de duisternissen van het achterlijk vlaanderen behoren, maar die Wel tot de duisternissen van hun eigen kleine bange hart behoren.</p><p class="wp-witregel"> </p><p class="wp-tussenkop"><span class="wpt-cijfers1">de apotheker en zijn discipel</span></p><p class="wp-platmetwit">Als zij savonds van brussel van hun werk komen... mossieu colson van tminnesterie, en johan janssens de dichter en weekbladenschrijver... dan merken zij dat de dagen al goed aan het lengen zijn: het wordt straks lente en de crocussen beginnen uit de grond te kruipen, en ik heb verdriet, zegt johan janssens. Ik heb verdriet omdat zij uit de grond komen gekropen naar h<span class="wpt-cijfers1">uu</span>n goesting... terwijl ik integendeel scheef en krom ben gegroeid in deze samenleving, en tot mijn grote spijt altijd Andere blommen heb moeten leveren, dan deze die vanzelf aan mijn geest hadden kunnen ontspringen. En mossieu colson van tminnesterie blijft verrast staan en roept uit: dat doet mij denken aan de apotheker die ginder achter de <span class="wpt-cijfers1">1</span>ste vuile huizen zijn winkel heeft geopend... tis te zeggen zijn apotheek... en die mij een en ander heeft verteld over zijn discipel... een en ander dat ik n<span class="wpt-cijfers1">uu</span> plots begin te begrijpen, met mij te verklappen dat ge nooit naar uw eigen goesting hebt kunnen openblommen. Welnu, die apotheker vertelde mij dat zijn discipel een zeer begaafde jongen is, met een geest en verstand waar ge stom zoudt van staan... een jongen die de dagelijkse sleur verafschuwt gelijk de pest, gelijk de dood, en die in de late avond, als iedereen die fatsoenlijk is lang naar bed is, zich een hoekje vrijmaakt om er voort te arbeiden aan een wetenschappelijke studie... maar die het ongeluk heeft dat zijn jonge vrouw tot die fatsoenlijke lui behoort die op tijd en stond slapen wensen te gaan, en die dan roept of hij nog niet komt... het is nu al zó laat en wat zullen de buren denken en ge weet zeker niet wat de electriek kost?... zodat hij ochgodomme zijn wetenschappelijke studie een schop geeft en laat vliegen waar ze vliegen wil. En als tekenende anecdote vertelde de apotheker mij over zijn discipel, hoe hij op hun tweedehands-auto stond te kijken, en almeteens een grove fout opmerkte in de constructie van de auto... en hoe hij een tekening maakte en aan de garagist uitlegde wat er diende gedaan te worden, maar hoe hij daarna de tekening in een hoek van de garage liet liggen, waar ze gevonden werd door de zoon van de hooggeplaatste heer yxs... en hoe hij op herhaald aanraden van de apotheker-zelf lang daarna naar brussel trok, om een brevet te nemen voor zijn verbetering in de constructie van de auto, maar hoe men daar in brussel meesmuilend zei: och meneer daar komt ge veel te laat mee, de zoon van de hooggeplaatste heer yxs heeft daar al een brevet op genomen. Doch daarna vertelde de apotheker mij, al triestig met het hoofd schuddend, hoe zijn discipel wel hersenen heeft waar ge stom zoudt van staan, maar hoe die hersenen toch niet in staat zijn om zijn lamme en onhandige handen te controleren: hij heeft een geest waar de geniaalste dingen doorheen flitsen, maar zijn handen zoudt ge moeten afkappen en in de vuilnisbak werpen. En als tekenende illustratie van d<span class="wpt-cijfers1">ii</span>t geval vertelde de apotheker mij over zijn discipel dat hij zich bezighield met fotografie... en dat hij almeteens ontdekte hoe bloed fotografische eigenschappen bezit, en op het punt was een wetenschappelijke omwenteling door te voeren... maar net op dat ogenblik kwam er een klant wiens mondabces moest ontsmet worden, en de discipel gaf een fles revelateur voor de fotos. En nadat mossieu colson van tminnesterie dat alles heeft verteld, over de apotheker en zijn discipel, wil johan janssens gelijk een brave jongen er de moraal uithalen...</p><p class="wp-plat">Wacht nog wat, zegt mossieu colson van tminnesterie, want de apotheker vertelde mij ook nog tvolgende: vertel dat toch aan niemand, want de politie zou mij en mijn discipel in de bak steken en onschadelijk maken... iets wat ik trouwens reeds zelf heb gedaan, ik heb hem uit mijn dienst ontslagen. En eindelijk kan johan janssens dus zijn moraal ten beste geven: welnu, dat is het beeld van de crocus die door de aarde naar buiten breekt... beeld dat mij triestig maakt, want in deze samenleving baat het u niet door de aardkorst te breken met een brein dat in staat is om het geheim van leven en dood te ontdekken... ge moet enkel en alleen een recept tegen mondabces kunnen samenstellen, zoniet zijt ge een ezel die in de doos wordt gestopt of uit uw dienst ontslagen.</p><p class="wp-witregel"> </p><p class="wp-tussenkop"><span class="wpt-cijfers1">een schromelijke vergissing... maar om bestwil</span></p><p class="wp-platmetwit">Gij boontje, die toch de schrijver zoudt moeten zijn van dit boek, laat u in de hoek dringen door uw helden... en woede grijpt u aan omdat mossieu colson van tminnesterie het daar steeds maar over een apotheker heeft... daar woont hier op de kapellekensbaan geen apotheker, wat is me dat nu... er is bij mijn weten alleen een zenuwarts en die is iets in dezelfde aard tegengekomen. Een reuzekerel, die zenuwarts, zeer geniaal en zo... maar als ge zulke dingen hoort zoudt ge u toch <span class="wpt-cijfers1">2</span> keer bepeinzen. Tis dan ook daarom dat er alleen maar in dit boek wordt over verteld, want toen hij me dát pas had bekend, wou hij geloof ik <span class="wpt-cijfers1">1000</span> fr. geven om die woorden uit mijn oren en terug in zijn mond te kunnen krijgen.</p><p class="wp-witregel"> </p><p class="wp-tussenkop"><span class="wpt-cijfers1">kunst contra wetenschap</span></p><p class="wp-platmetwit">Zie... zegt johan janssens, en hij wijst met een veelbetekenend gebaar naar de crocussen die er slap en dood neerhangen in een hard toegevroren grond... zie, zegt hij, verleden week liet ik mij nog ontvallen dat ik had willen zijn gelijk een crocus, die naar zijn eigen aard en goesting uit de grond kruipt... en nu hangt dezelfde crocus daar al neer, de keel dichtgeknepen door het vriesweer. En mossieu colson van tminnesterie knikt instemmend met het hoofd, en zegt dat het hem daarmee terug doet denken aan de apotheker – en hier knipoogt hij veelbetekenend – welnu die apotheker heeft daar aan het niemandsbos een stukje grond gehuurd en er een wetenschappelijke tuin aangelegd... hou uw hart vast, johan janssens, want als ge die tuin binnenkomt dan treedt ge in het verlengstuk zijner apotheek... al die jonge bomen en struiken en planten staan er genummerd en gerangschikt en van hun latijnse naam voorzien... iedere boom wordt gesnoeid, of geënt, of de twijgen omgebogen, om daarmee zijn voortplantingsproces te kunnen verhaasten of vermenigvuldigen... iedere bloem die uit haar knop ontspringt kijkt met haar angstig bloemengelaat naar hem op, of ze wel ontblomd is zoals hij het had voorgeschreven... en terwijl loopt hij rond en spuit hij vergiften en strooit hij poeders, schrijft hij de bomen recepten voor en doet hij de planten medicamenten innemen... mijn hart staat dan stil, johan janssens, want soms vraag ik mij af waar de wereld heen gaat met deze nieuwe priesters van deze nieuwe godsdienst der wetenschap. En nadat mossieu colson even adem heeft geschept en een pilletje geslikt wegens zijn bloed dat te laag staat... en dus, ondanks zijn angst voor de godsdienst der wetenschap, toch deze wetenschap al niet meer missen kan... zet hij zijn betoog verder. In die tuin van de apotheker, zegt hij, verzette ik mij voor de <span class="wpt-cijfers1">1</span>ste keer in mijn leven tegen de dwingelandij en de almacht van de wetenschap, maar de apotheker schudde medelijdend het hoofd om mij, en veronderstelde misprijzend dat ik misschien een dichter of een schrijver was, een dromer die hoogstwaarschijnlijk veel romans las, en misschien zelfs wel romans schreef... de roman is een leugen en een verdichtsel, zei de apotheker, de roman is een wilde bloem die ontspringt aan de fantaserende geest van een soort halve gare... pardon, ik wil niet beweren dat gij een halve gare zijt, ik beweer alleen maar een soort halve... halve... nu om het even. En daarna zette de apotheker mij uiteen hoe naar <span class="wpt-cijfers1">zijn</span> opvatting een roman er zou moeten uit zien: hij zou alle wetenschappelijke gegevens verzamelen, en alle laatste nieuwe uit- en be-vindingen ordenen en rangschikken... en aan de hand daarvan zou hij, beschikkende over een wetenschappelijke geest, er in slagen om haast met mathematische zekerheid het beeld te geven van de toekomstwereld. En de apotheker zweeg en ik schudde van het lachen. Ik schudde van het lachen om niet in woedetranen te moeten uitbarsten of hem geen klop op zijn stomme wetenschappelijke kop te moeten geven... want wij schrijvers en dichters zoeken onverpoosd de waarheid en de exactheid der Dingen op, wij trachten op haast wetenschappelijke wijze te ontdekken wat de zin en de betekenis is van het leven en de dood, wij wikken en wegen en peilen naar het geluk van de enkeling en het welzijn der samenleving, wij klagen sociale wantoestanden aan, en spannen ons in om de noden van deze tijd en deze mensen en deze beschaving te achterhalen en te registreren... wij dichters en schrijvers leveren wetenschappelijk Werk... maar zij, die zich als zogezegde wetenschappers voordoen, zijn slechts mystiekers die de bloemen vergift opspuiten om hen doen schonere kleuren te krijgen... en menen dat zij nuttig werk voor de samenleving zouden leveren, met de pijnlijk-komische beschrijving van een fantastieke toekomstwereld.</p><p class="wp-witregel"> </p><p class="wp-tussenkop"><span class="wpt-cijfers1">ziet ge tnu!...</span></p><p class="wp-platmetwit">En ge wenkt mossieu colson van tminnesterie, terwijl hij daar haastig over de kapellekensbaan naar huis draaft. Ziet ge tnu! zegt ge... ziet ge tnu, hoe ons boek in de war wordt geschopt met me daar steeds over een apotheker te zeveren, terwijl er bij mijn weten slechts een zenuwarts aan de <span class="wpt-cijfers1">1</span>ste vuile huizen is komen wonen... en eerst zegt ge dat het een geniale vent is, die uitvindingen doet en zo, en daarna maakt ge er een soort halve gare van, die ge een klop op zijn stomme wetenschappelijke kop zoudt moeten geven. Pardon, zegt mossieu colson van tminnesterie haastig... ik heb, geloof ik, goed onderscheid gemaakt: het was de discipel van de apotheker, die in al zijn genialiteit een schop onder zijn kloten kreeg – tis te zeggen er vlak in – en niets belet dus dat zijn baas, de apotheker zélf, een wetenschappelijke halve gare kan zijn!</p><p class="wp-plat">En mossieu colson van tminnesterie heeft weeral gelijk, gelijk hij altijd gelijk heeft... terwijl gijzelf u smadelijk moet terugtrekken.</p><p class="wp-witregel"> </p><p class="wp-tussenkop"><span class="wpt-cijfers1">problemen... al maar problemen</span></p><p class="wp-platmetwit">Ja, zegt johan janssens de dichter en weekbladenschrijver... al kijkend naar een stuk postuur dat in het uitstalraam van een winkel staat te pronken, een bambi... ja, wij spraken over het proletariaat der bureelbedienden, dat ontstaan is uit jongens die naar school gingen en plus minus goei leerlingen waren, en wier ouders van mening waren dat zij te goed waren om met hun handen te werken... want met de handen werken is in de eeuw onzer mechanisatie een schande. En gisteren nog hoorde ik een buurvrouw zeggen dat haar jongste niet van de slimste was en dus een stielman zou moeten worden... sta-mij-bij als slechts deze, die niet van de slimste zijn, stielmannen zullen worden. Vroeger moest een stielman handen aan zijn lijf hebben, en tevens hersenen om die handen te bevelen en te controleren, en was hij door die dubbele functie in staat om meesterwerken te maken... en ik spreek hier niet van kunstenaars, maar van schrijnwerkers en meubelmakers en pottenbakkers, van metsers en vloerders en glazenblazers... nu gaat alles met de machine, maar de meubelen en de muren en de vloeren, de potten en pannen, de deuren en ramen: het is al scheef en krom en smaakloos: het is al van mensen die niet van de slimste waren en stielmannen zijn geworden. En johan janssens, dit weemoedig gezegd hebbend, draait zijn hoofd weg van het smaakloze stuk postuur in het uitstalraam van de winkel: bambi.</p><p class="wp-plat">Doch op dat ogenblik steekt de kantieke schoolmeester een vinger op en zegt hij: en van een andere zijde bezien: deze die niet van de slimste zijn komen ofwel uit de burgerij... en worden dan stielmannen en winkeliers... maar kunnen ook uit de begoede kringen komen, en worden dan naar de universiteit gejaagd, waar ze móéten voortstuderen.</p><p class="wp-plat">Gisteren ontmoette ik achter het bos van tkasteel de mama van siekegheest de student, en zij stortte haar hart eens uit over siekegheest: zij vroeg mij of het boek, dat hij bij mij ontleend had, wel nuttig was voor zijn examen. En zij vertelde mij dat hij een weergaloze angst heeft als de tijd der examens nadert, dat hij dan weent en ziek is en moet braken... dat hij zich gedraagt gelijk een klein bang kind, zodat zij verplicht is met hem mee te gaan tot aan de universiteit, net zoals in de tijd dat hij bij de zustertjes uit de kakschool was... en verder vertelde zij dat zijn papa steeds gereed staat om hem te controleren, want uit alles blijkt dat er dus iets niet in de haak is, maar hoe kan hij zijn zoon controleren als hij geen verstand heeft van al die dingen? En er geen verstand van hebbend, maar immer verder aanschouwend hoe zijn zoon op de universiteit niets waard is, roept en schreeuwt en buldert hij hem toe: stommerik... ezel! En de mama van siekegheest de student, haar hart uitstortende aan mij, begint te wenen en vraagt of zij dáárom de kachel moet doen branden in de studeerkamer, en of zij nu het jaar, dat hij niet gelukt was, al dat geld voor niets heeft weggegooid? en of hij dan klerk moet worden? En ik, in mijn hoedanigheid van kantieke schoolmeester, kan mij voorstellen hoe siekegheest angst moet hebben als de tijd der examens nadert, vooral met zo een vader... want lukt hij niet dan heeft men de kachel weeral een jaar voor niets gestookt. En om Iets te zeggen antwoord ik haar, eigenlijk een ietsje ironisch: hij heeft misschien een minderwaardigheidscomplex. En zij antwoordt mij dadelijk, smalend: ja, dat heeft hij! En zij begrijpt niet dat een minderwaardigheidscomplex een oorzaak moet hebben... en dat zij die oorzaak <span class="wpt-cijfers1">is</span>.</p><p class="wp-plat">En nog immer starend naar het lelijke postuur... bambi... schudt johan janssens het hoofd en zegt hij: het is niet de mama van siekegheest, het is onze samenleving die een complex heeft: tzijn de allerverstandigsten die naar de universiteit moesten k<span class="wpt-cijfers1">u</span>nnen gaan, en gratis... en tzijn de middelmatig verstandigen die stielmannen moesten worden... en tzijn de achternakomers die ze achternakomende werkjes zouden moeten laten opknappen.</p><p class="wp-witregel"> </p><p class="wp-tussenkop"><span class="wpt-cijfers1">is de chaos te bestrijden?</span></p><p class="wp-platmetwit">Alsof ge schoon-schip gingt maken hadt ge een nieuwe pen genomen, want ge wenste het antwoord te zoeken voor een precies dringender wordende vraag: is de chaos misschien niet te bestrijden? Maar datzelfde ogenblik kwam de kantieke schoolmeester aankloppen, en zei hij dat de staking der trammannen was opgelost: ze hadden enkele centiemen m<span class="wpt-cijfers1">e</span>r gekregen... maar dat de staking ook aan de andere kant was opgelost: de tramtarieven waren <span class="wpt-cijfers1">25</span>% opgeslagen. En wel antwoordde daarop onmiddellijk johan janssens, de weekbladenschrijver... die samen met de kantieke schoolmeester was komen aankloppen... dat de kantieke schoolmeester een ontstellend onbegrip aan de dag legde waar het de sociale kant der dingen aanging, want straks beweerde hij nog dat het de trammaatschappij was die de staking had gewild. Maar met dat alles was uw blad papier leeg en uw vraag onbeantwoord gebleven, zodat ge ze een tijd later opnieuw stellen moest: is de chaos... Maar toen kwam datzelfde ogenblik mossieu colson van tminnesterie aankloppen, en vertelde hij u dat een kamerlid geïnterpelleerd had over zekere camions van het amerikaanse leger, <span class="wpt-cijfers1">10</span> tonnen, die door de staat waren aangekocht geweest... en het bevoegde minnesterie antwoordde dat de <span class="wpt-cijfers1">10</span> tonnen inderdaad waren aangekocht geweest, maar dat zij eigenlijk tot niet veel konden dienen en dus moesten her-verkocht worden... met zoveel verlies. En alhoewel mossieu colson van mening was dat zulke vergissing in de beste families eens kan voorvallen... tolfpoets’ vrouw maria koopt ook al eens iets dat ze niet gebruiken kunnen... voegde hij er nog wat aan toe dat hem precies scheen zwaarder op de maag te liggen: het bewuste minnesterie was achteraf tot de bevinding gekomen dat men eigenlijk te goede inlichtingen had gegeven... te juiste... en de gever van deze te juiste inlichtingen werd in tminnesterie opgespoord: alhoewel de minister zelf dat antwoord had ondertekend.</p><p class="wp-plat">Maar ook daarmee bleef uw blad papier leeg en uw vraag onbeantwoord. En nu, deze dag dit uur, zet ge u definitief aan het schrijven: is de chaos misschien... Maar alsof er een noodlot overhangt begint uw vrouw uiteen te zetten hoe zij steeds eeuwige berekeningen maakt: als mijn man een stuk van zijn boek verkoopt aan dit tijdschrift, en een ander stuk aan dat dagblad... en als hij... en hoe het toch eeuwig een wind in een fles blijft, en hoe er altijd nieuwe hoop is en hoe die hoop steeds weer de bodem wordt ingeslagen. En nu, zegt ze, zit ik achter onze electrische naaimachine op het ogenblik dat de rondganger voor de electriek komt aankloppen... en hij kijkt naar onze naaimachine en vraagt of ik voor mezelf werk dan wel voor een werkgever... en ik kijk hem vragend en nietszeggend aan, want een mens weet nooit hoe hij een vuile toer gespeeld wordt... en die man verklaart mij dat de electriek méér kost als ik voor mezelf naai, en minder als ik voor een fabriekje naai. En lachend voegt ze er aan toe: ge zijt dus verwittigd, de electriek wordt goedkoper als ge uw werk in repen snijdt en verkoopt, maar wordt duurder als ge aan uw romans wenst voort te werken.</p><p class="wp-plat">En uw vraag... is de chaos ja dan neen te bestrijden?... blijft onbeantwoord, want al wat men u mededeelt zijn geruchten en veronderstellingen die, midden in de bestaande chaos, een nieuwe chaos oprichten van dingen die maar half geweten zijn, en die nooit tot definitieve Feiten kunnen worden herleid.</p><p class="wp-witregel"> </p><p class="wp-tussenkop"><span class="wpt-cijfers1">mijn tijd is nog niet gekomen</span></p><p class="wp-platmetwit"><span class="wpt-cursief">Maar kon ondine alleen blijven, met god... neen, ook oscarke was daar nog in haar leven. En zij dacht aan hem zoals iemand na het onweer aan de bloempotten denkt, die buiten op de vensterbank stonden... zij nam zich voor om terwille van hem sterk te staan en de strijd te hervatten... nochtans, zij zou dat ook wel zonder hem hebben gedaan, maar zo ging het steeds met haar, ook rond de eenvoudigste zaak ter wereld moest zij drogredenen winden: ze begon met iets dat ze het liefst van al deed: met een hatelijke brief te schrijven. Een brief schrijvend kon men haar het woord niet afsnijden of zich verdedigen, maar had ze de handen vrij om de ongehoordste verdachtmakingen te verzinnen, en dit met een wreed lachje op de lippen. En wat ze in de brief aan hun nicht schreef, het was afgrijselijk. Ze verdoemde hen ginder allen, ze aarzelde niet om over haar moeder te spreken, die er ellendig uitzag, over haar oude vader die zijn schulden niet meer betalen kon en waarschijnlijk zijn leven in de gevangenis zou moeten doorbrengen: maar het gestolen geld moest men toch niet meer terugbezorgen, het was te laat, het was bloedgeld: ze gingen merken dat ze in het leven geen geluk meer gingen hebben, en dat zelfs hun kinderen in vreselijke pijnen aan hun dood gingen komen. En de brief versturend liep ze met harde lippen rond, zoekend wie ze ging verslinden. Er rijpte een meesterstuk in haar hoofd... een plan om eerst met een sluwe streek die schatt tot betalen aan te zetten en al het geld in haar eigen zak te steken... en om daarna, als men er zich tot op het hemd had ontkleed om de schulden te voldoen, oscar tot trouwen op te zwepen en zijn deel te doen eisen. God, het kon gebeuren dat die oude grijze kat er dood bij neerviel. Zij werd uitbundig, zij trok oscarke dicht tegen zich aan en lachte en taterde en ontvouwde haar plannen: oscar beloofde al wat zij wou, en werkelijk, hij voelde zich beïnvloed door haar stoutmoedigheid, door haar volkomen gebrek aan scrupules. Maar thuisgekomen was het iets heel anders, daar zag hij weer alles van uit een ander oogpunt. Het was iets dat ondine moest voorzien hebben... maar in haar blinde uitgelatenheid om het plan, had zij zich min of meer een beetje voorgesteld dat oscar was zoals zij: sluw en geraffineerd. Het was nogmaals een fout, het bewees dat zij nog steeds niet voldoende had geleerd... dat de tijd, waarin zij geen mens meer in vertrouwen ging nemen, doch er heel alleen op losbonken, nog niet aangebroken was.</span></p><p class="wp-witregel"> </p><p class="wp-tussenkop"><span class="wpt-cijfers1">de dood van mijn zuster jeanneke</span></p><p class="wp-platmetwit">Ik heb mijn hand op haar buik gelegd terwijl de ziekenauto haar van het hospitaal naar huis bracht, zegt mijn vader, want heel zeker stonden de banden te hard en het trilde zo in haar buik... niet met een auto van het rode kruis, gilde mijn stervende zuster jeanneke, want de mensen zullen dan w<span class="wpt-cijfers1">e</span>ten dat ik ziek ben. En ik heb laten vallen wat viel en ben naast dat bed gaan zitten... naast dat bed dat lange tijd mijn eigen bed is geweest, toen ik zelf nog jong was en gelijk mijn zuster jeanneke... toen ik nog jong was en in mijn onsterfelijkheid geloofde... toen ik jong was en sterk en mijn ontwakend geslacht ontdekte, en dacht dat ik en de wereld nog iets onsterfelijks waren. Nu liet ik de onsterfelijkheid van de wereld vallen gelijk die vallen wou, en zat naast dat bed, dag en nacht, dag en nacht, terwijl de schemerlamp brandde in de holste uren van de nacht, en terwijl de geluiden van de gevallen wereld naar binnen drongen binst de dag. Ik zat naast dat bed en vanuit het bed riep mijn zuster jeanneke dat ik haar moest met rust laten... dat ik moest weggaan... want ik zou geweten hebben dat zij ziek was, en het misschien kunnen voortvertellen. En dan moest zij in de zetel liggen, en dan op een stoel zitten en dan weer terug in het bed, en haar wilde ogen zochten te ontsnappen... zochten te ontsnappen. O mijn wenende moeder, met haar lachende gelaat naar mijn zuster jeanneke toegekeerd: hoe is het mijn bietje, gaat de pijn wat over? O mijn wenende vader, met zijn door lamheid geslagen handen en zijn lachend gelaat naar mijn zuster jeanneke: kan ik u met niets helpen, mijn meisje? O mijn eigen verstikte tranen achter het masker van mijn eigen lachend gelaat: blijf nu toch een weinig stil liggen, jeanneke! Dorst, gilde mijn zuster jeanneke. Maar dat was slechts in het begin, daarna stamelde zij het, daarna prevelde zij het alleen nog, en nog daarna was het een gefluister, een zacht stil fluisteren zodat mijn vader zich met het masker van zijn lachend gelaat diep over haar heenboog en luisterde: zij zegt dat zij dorst heeft.</p><p class="wp-plat">Zie, en dan daarna: de dagen zijn mij voorbijgegaan met stomme mond en blinde ogen, de dagbladen stapelden zich op met het ongelezen nieuws van de wereld die ik had laten vallen, ik heb gekapt en gebroken in mijn huis, ik heb gaten toegemetst waar de deuren stonden, en nieuwe gaten gekapt waar er blinde muren waren, ik heb vloeren opgebroken en nieuwe gelegd: alleen maar om lawaai en geweld rond mij te weten: alleen maar om l<span class="wpt-cijfers1">e</span>ven te zien: maar even ondertussen knaagde het sterven van mijn zuster jeanneke verder aan mijn eigen stervende ingewanden. Terwijl het breekijzer in de muren drong en de stenen met wolken stof en kalk aan het neerstorten waren: de stervende en brekende ogen van mijn zuster jeanneke... die brekende ogen, en wat men noemt de laatste woorden: ik kán het niet meer houden. Haar laatste verradende woorden die plots ons aller masker afrukten, want ook zijzelf rukte immers haar masker af... zij wist dat de dood naderde en dat het nutteloos was aan de wereld nog te willen verbergen dat zij ziek was: ik kán het niet meer houden. En mijn vader rukte zijn lachende masker af en ik rukte mijn lachende masker af en wij weenden, diep en zwaar en hartstochtelijk... maar mijn moeder hield het hare op, tot het allerlaatste ogenblik, en over haar lachende masker drupten de tranen van haar kapotgestampt moederhart. Zo zaten we daar, en tussen ons in lag de omgegooide fles die mijn zuster jeanneke was... een omvallende fles, een leeggutsende fles.</p><p class="wp-plat">En nu zit ik hier en schrijf... schrijf zoals ik in mijn huis muren heb gebroken... maar tussen de wolken stof en kalk, en tussen de woorden die ik schrijf, hoor en zie ik alleen maar uw woorden: ik kán het niet meer houden. En ik, mijn dode zuster jeanneke... hoelang zal ik, hoelang zal het deze ten dode opgeschreven wereld nog kunnen houden?</p><p class="wp-witregel"> </p><p class="wp-tussenkop"><span class="wpt-cijfers1">vijgen na pasen</span></p><p class="wp-platmetwit">En ge zit daar voor een zeldzame keer nog eens achter het raam waar uw schrijftafel staat... want februari en maart zijn voorbijgegaan, en tis april en het zonnetje schijnt, maar gij hebt ondertussen gekapt en gebroken en uw huis onderste boven gekeerd... en nu zit ge daar en schrijft verder aan iets dat uw meesterwerk had moeten worden, <span class="wpt-cursief">iets dat gelijk de uitvinding van vapeur de wereld had moeten binnenste buiten keren... maar de wereld is ten dode opgeschreven, en vapeurs uitvinding komt te laat </span>en uw boek komt te laat – och godverdomme, wie zegt dat niet al deze uitvindingen en boeken de wereld nog een beetje vlugger naar de dieperik jagen? – en ge zit daar dus achter uw schrijftafel en vult met woorden dat boek, in plaats van iets nuttigers te doen. In plaats van te doen gelijk de peperbus b.v.b., die ginder achter tniemandsbos, achter de beek achter tkasteel, rondzwerft met zijn voorbroek losgeknoopt, gereed om zijn ding naar buiten te halen zogauw er een jong meisje aankomt. De peperbus gaat kapot aan zijn drift om zijn ding te laten bekijken aan alle jonge meisjes, en gij gaat kapot aan uw drift om de wereld tegen te houden in haar val. En ge zit daar en schrijft... en schrijvende komt de dichter en weekbladenschrijver johan janssens daar aangestapt, met zijn tas vol dag- en weekbladen die hij nog lezen moet, en hij ziet u achter tvenster zitten: ge zit daar weer en schrijft, en dat doet mij in zekere zin plezier, niet omdat ik van mening ben dat de wereld honger en dorst heeft naar uw boek, maar omdat ik bemerk dat gij zelf, klein boontje, klein mensje, terug uw evenwicht hebt gevonden: ge zit daar en schrijft, en ik ondertussen rijd op en af naar brussel, en breek mijn kop tegen alle muren van alle linkse weekbladen: en beiden hebben we iets in ons hoofd wat we vijgen na pasen kunnen noemen. Gij met uw boek, en ik met mijn geweeklaag over de linkse bladen... links en zeer links en ultramarxistisch... dromende brys was thuis in de handel en wandel der grootfinancie... bezittende geen rode duit aan het einde van de maand, en lopende met gaten in zijn kousen, en etende slechts stinkend eierpoeder en bocht uit blikjes, was hij volkomen op de hoogte van de grootfinancie en schreef daarover merkwaardige artikels. Hij werd ontslagen. Maar pas ontslagen merkte men de lege plek, en deed men hem terugroepen: hij mag dat gat weer vullen, en zal later afgedankt worden, als men hem beter missen kan. Maar... gelijk gezegd, dat zijn vijgen na pasen... ik blijf de linkse weekbladen van hoekjes voorzien, zolang dat duren kan, want loop ik daar in ieders weg, ik heb er toch een beter zicht op de wereld. En van de wereld gesproken: ik weet dat zij ten dode is opgeschreven, schrijf dat maar gerust neer in uw boek.</p><p class="wp-witregel"> </p><p class="wp-tussenkop"><span class="wpt-cijfers1">is ook humor triestig?</span></p><p class="wp-platmetwit">En pas hebt ge willen schrijven over april – dat nu in uw stuk van een tuin de kerselaar de aprilse grillen in zijn bloed begint te krijgen, dat hij al zijn botten openbreekt maar dat even ondertussen de mieren al uit hun winterholen komen, en dat ze reeds rond de gladde stam rondkruipen: ze zullen twel weer allemaal naar de vaantjes helpen – en pas hebt ge dat dus willen schrijven over april, of de dichter en weekbladenschrijver komt opduiken en zegt: ik zie tot mijn verbazing dat er ook in u, met deze lente, slechts een eindeloze triestigheid of een eindeloos triestig medelijden is. Een eindeloos triestig medelijden met uw kerselaar die zijn best doet, en toch straks gaat half opgevreten worden door de mieren... en daarna half uitgepikt door de mussen. Doch weet ge dat er ook in mij zo een eindeloos verdrietig medelijden is zodat mijn vrouw al zegt: onze johan janssens heeft kaken die te kort zijn, hij kan ze niet meer openen tot een lach. En ze liegt het niet Al... ik schrijf voor alle soorten dag en week en maandbladen, en draag dat naar de post ginder achter de <span class="wpt-cijfers1">1</span>ste vuile huizen en durf dan haast niet terugkeren naar huis, bij mijn vrouw wier bloed te dun is en die ijlten heeft in haar hoofd, en die van de zenuwen heeft en die ook nog daarbij het een of ander in haar buik heeft, zoals iedere vrouw ziek is in haar buik: en al die dingen vinden hun oorsprong in de oorlog... in de <span class="wpt-cijfers1">2</span> opvolgende oorlogen die wij moeten doorstaan hebben... en thuis dan gekomen, ik zit daar, ik zit daar. En ik denk aan al wat ik heb geschreven, en ga dat proza zin na zin terug in mijn gedachten na... en ik schud dan het hoofd, want er was weeral niets bij dat mijn eindeloos medelijden uitsprak: ook mijn schrifturen hebben kaken die te kort zijn. En ik ga dan eveneens na wat de anderen hebben geschreven in de dag en week en maandbladen: en ook daar vind ik niets niets niets... de anderen zijn niet beschaamd om over het existensialisme te schrijven, en over het personalisme. En ik denk dan ondertussen aan al die jonge mannen en al die jonge vrouwen die uit de oorlog zijn gekomen en tekort hebben gehad, en die nu leven gelijk de jonge botten van uw kerselaar: gereed om half opgevreten te worden door de mieren en half uitgepikt door de mussen. Ik zie hen en ben eindeloos triestig, omdat ik weet hoe ze allen gevochten hebben om een schonere wereld, hoe ze al dat leed hebben gedragen met de hoop dat er daarna een schonere wereld komen ging... en hoe ze nu gebroodroofd worden en uit de syndicaten gesloten, als ze zouden willen in staking gaan. En omdat ze daar nu staan gelijk de jonge botten van uw kerselaar. En ondertussen schrijft men verder over het existensialisme en het personalisme... maar kan ik over het personalisme schrijven in de weekbladen?... ik zit daar, en lees wat de socialen in hun partijbladen over het personalisme schrijven... zij schrijven er over zonder er over te schrijven... alsof het nu toch eenmaal een Feit is dat zij gefaald hebben, en zij niet meer het nut inzien van zelfs de schijn te redden. En het maakt mij zo eindeloos triestig, ik zie daar heel die massa staan, al die kleine socialen wier vaders gevochten hebben en gestaakt hebben, en die gebroodroofd werden en die daar nu eindelijk staan als gevestigde en erkende socialen, met aan hun hoofd leiders die niet meer geloven in een sociale maatschappij. O wat is dat fantastisch tragisch, dat dode ding opgebouwd uit duizenden kleine onwetende socialen, die met trots hun dagblad lezen waarin er over het personalisme wordt geschreven zonder dat er wordt over geschreven.</p><p class="wp-plat">En de kantieke schoolmeester, die evenals gij met eindeloze triestigheid naar johan janssens heeft geluisterd, onderbreekt hem plots: en weet ge wat: zelfs deze wier kaken niet te kort zijn, en die w<span class="wpt-cijfers1">e</span>l nog kunnen lachen, zelfs deze maken mij zo eindeloos triestig. En zich ook tot u wendend, zegt de kantieke schoolmeester ook nog tvolgende: daar hebt ge b.v.b. tolfpoets waar ge nu en dan over schrijft, welnu ook deze mens maakt mij zo eindeloos triestig met zijn vreemde surrealistische grappen, met zijn spitsvondigheden en zijn afwijkingen van de geest... want ik geloof dat het juist die humoristische afwijkingen van de geest zijn – die onze triestigheid schijnbaar helpen dragen – die ons steeds verder in de put helpen. Juist zoals poederkens van het wit kruis onze hoofdpijn schijnbaar genezen, en ons ondertussen een nog ziekere kop en een nog ziekere maag bezorgen. En daar zijn <span class="wpt-cijfers1">2</span> soorten mensen de dag van vandaag: deze die over het personalisme schrijven, en deze die humoristisch doen... maar allebei zijn het mensen met een zieke kop die zich een poederke van het wit kruis nemen.</p><p class="wp-witregel"> </p><p class="wp-tussenkop"><span class="wpt-cijfers1">de hovenier</span></p><p class="wp-platmetwit">Nu het geregend en geregend heeft in deze dagen van april, staat ge in uw stuk van een tuin naar de plantjes te kijken... en de kantieke schoolmeester weet daar weeral een goedkope <span class="wpt-cijfers1">ff</span>losofie op te vinden: het dunkt hem dat de gutsende regen hier een plant heeft gebroken, maar daar een plant heeft verfrist die dorst had. En verder zegt hij dat het ook zo is met deze die onder de gutsende regen van de wetenschap worden gejaagd: siekegheest de student gaat aan de universiteit kapot, en dat is niet zijn fout maar de fout van hen die hem daar hebben heengejaagd: eigenlijk zou men er alleen de planten mogen heensturen die dorst hebben naar kennis. En de dagbladschrijver johan janssens weet daarop een goeie anecdote op te dissen, over siekegheest: een tijd geleden ontving ik een nieuwe uitgave van de lof der zotheid... ik zat die juist te lezen als siekegheest bij mij aan huis kwam, en ik vroeg hem wat hij van dat boek dacht... en hij somde mij alles op wat hij voor het examen over dat boek móést weten. Dat don quichotte b.v.b. onder invloed van de lof der zotheid was geschreven. Maar of dat inderdaad waarheid was had hij nog nooit gecontroleerd, of zou hij nooit controleren: men heeft het hem gezegd en daarmee punt. Maar ik, johan janssens, insisteerde verder wat <span class="wpt-cijfers1">hij</span> eigenlijk over dat boek dacht. En siekegheest zweeg. En om die pijnlijke situatie een beetje te milderen, vertelde ik dat die nieuwe uitgave was toegekomen om ze te bespreken in het een of ander blad. En dan ging er precies een licht op in de geest van siekegheest: hij meende plots in mij een mede-schipbreukeling te zien, een plantje dat samen met hem in de gutsende regen stond, en hij deelde mij vertrouwelijk mee dat hij de lof der zotheid eigenlijk nog nooit had gelezen, maar er een zeer goede bespreking van had: twas trouwens daarin dat hij zijn licht had opgestoken, en hij vroeg fluisterend of hij mij die bespreking zou bezorgen... ge kunt er ook misschien... wie weet?</p><p class="wp-plat">Zo zijn ze inderdaad, zegt de kantieke schoolmeester. En het bewijst dat er dus ook een derde soort plant is, de meest voorkomende: deze die geen dorst heeft naar wetenschap maar door de gutsende regen toch niet gebroken wordt, doch die er midden in staat gelijk een stekelige cactus... en die haar plan trekt. Doch ik herinner mij iemand die de broer van siekegheest had kunnen zijn: ook die werd naar de plassende regen van de universiteit gejaagd, en hij droeg inderdaad een studentenpet met bengelende olifantjes en koperen medalies, maar hij zat dagin daguit achter het hoekje in het café, en pokerde daar voor grof geld. En als de tijd naderde waarin hij zijn proefschrift moest maken, dan duurde dat maanden en maanden, en vroeg hij iedereen om inlichtingen... en ging dat proefschrift van hand tot hand, om er elkendeen wat te laten aan werken die lust had om er wat aan te werken. Maar hijzelf, die de broer van siekegheest had kunnen zijn, keek er niet naar om. En dan, toen dat proefschrift werd binnengebracht stond er reeds in de titel een afgrijselijke stomme taalfout... en nadat hij op deze wijze <span class="wpt-cijfers1">6</span> schone jaren had verbroddeld kocht hij een lapje grond en hovenierde hij daarop: hij staat nu op de wekelijkse markt met bloembollen en jonge fruitboompjes, en hij is de gelukkigste man van de wereld: ge moet hem eens zien rondlopen met zijn kleine spade om de plantjes te verzorgen die in de gutsende regen van april hebben gestaan!</p><p class="wp-plat">Maar op dit ogenblik... op het ogenblik dat ge dus een schoon slot aan uw verhaaltje hebt gebracht... komt mossieu colson van tminnesterie dat evenwicht verbreken en zegt hij: nuja, dat was in het begin... maar ge moest nu eens zien hoe die tuin ook al verwaarloosd raakt, en hij weeral in het café achter het hoekje zit, om er te pokeren voor tgeld.</p><p class="wp-witregel"> </p><p class="wp-tussenkop"><span class="wpt-cijfers1">wie is er nu de kliek?</span></p><p class="wp-platmetwit">Gij schrijft gemakkelijk zegt men, de nadruk op <span class="wpt-cijfers1">gij</span> leggend... maar men weet niet hoe moeilijk het is als men, gemakkelijk schrijvend, veel te veel moet zeggen. Zie nu eens naar dit verhaaltje, waarin moet uiteengezet worden hoe de dichter en weekbladenschrijver, johan janssens, in brussel aan de gare du luxembourg de zogenaamde kliek ontmoette... tis te zeggen al deze die door het dagblad aan de deur werden gezet, omdat ze er van verdacht werden een kliek te vormen: johan janssens zelf en dromende brys, en tippetotje de schilderes, die er in de tijd de mise en page deed. En ge ziet dat tafereel zó: de werkloze kliek, daar aan de gare du luxembourg, onder een aprilzonnetje. En er willende over schrijven struikelt ge eerst reeds over dat aprilzonnetje... want men heeft u verweten dat het al maar regent en regent in uw boeken en dat nooit de zon schijnt... en nu, in dit tafereel, schijnt ze w<span class="wpt-cijfers1">e</span>l... tis te zeggen, ze schijnt over de gare du luxembourg en het plein waarover gele trams rijden... maar schijnt ze in de harten van hen die tot de op-straat-gezette-kliek behoren?... neen daar schijnt ze niet. En dan is er een andere gedachte: tippetotje de schilderes zei u eens dat ge brussel moet zien in de regen, want dat dat het wáre brussel is... doch gij ziet brussel in de zon, als de meisjes bloemetjes zijn met blote benen en frisse borstjes... en misschien zou het nóg schoner zijn als ze er met blote borstjes en frisse benen zouden lopen. En dan komt er nog een <span class="wpt-cijfers1">3</span>de gedachte: heel ons boek speelt zich nu af op de kapellekensbaan, in de kleine stad van de <span class="wpt-cijfers1">2</span> fabrieken, en almeteens verplaatsen we het verloop der handeling zomaar naar brussel... verliezen we daardoor geen waarde, die we tot nog toe hebben weten hoog te houden?</p><p class="wp-plat">En kijk, het aprilzonnetje schijnt dus, de trams zijn geel, de meisjes hebben frisse blote benen en dansende borstjes... en johan janssens, de dichter en weekbladenschrijver, heeft genoenmaald in het restaurant van tminnesterie, samen met mossieu colson die de ticketten betaalde – twas groentesoep en daarna aardappelpuree met het een of ander – en johan janssens geeft mossieu colson een handdruk en zegt: tot vanavond op de kapellekensbaan... en dan draait hij de hoek om en wil hij naar de redactie van het weekblad stappen, en botst hij op de Kliek: dromende brys, die lood moet worden in de schoenen geschoven, of die anders ginder idealistisch boven de gare du luxembourg gaat zweven, gelijk de figuren van marc chagall... en naast hem loopt tippetotje de schilderes – die nog een tijd de mise en page deed, en een doodwroetster was – nu is die tijd lang voorbij, maar het tafereel dat we aan het beschrijven zijn is immers ook in de lang-voorbije tijd, en tippetotje is ondertussen de schilderes van de baron geworden – tippetotje dus, met haar kapotte sokken, haar kapotte schoenen, en haar kapotte regenfrak... alsook haar kapotte lach.</p><p class="wp-plat">Zie en op dat gegeven moment valt de lucht in en zijn al de mussen dood: want daar komt een oude en vergrijsde ultramarxist aangestapt, met een bult van het harde werken, en met een doorgroefd gelaat van in de regen en de wind te hebben gelopen voor de partij, en met iets in zijn ogen van zeer veel in de bak te hebben gezeten voor de partij... en hij ziet de kliek en peinst dat ze nog allen redacteuren zijn van het dagblad, en smalend zegt hij: gij allen zijt jong en danst naar de pijpen, en weet niets af van de achtergrond der partij... maar ik die oud en vergrijsd ben geworden in de partij, en die ook nog steeds naar alle pijpen wil blijven dansen... ik word buitengegooid omdat ik wel iets afweet van die achtergrond: de oude garde moet weg. En de ganse kliek kijkt de oude en vergrijsde ultramarxist na, terwijl hij haastig doorloopt om zijn smart en bitterheid niet te moeten laten aanschouwen – want had het zijn partij niet geweest, hij zou gehoond en gespuwd en vermaledijd hebben... doch daar lag het juist, het wás De partij. – En dromende brys stamelt: de oude garde moet weg en de jonge garde wordt op straat gezet... ik vraag me af wie er tenslotte blijven wil, buiten <span class="wpt-cursief">de kliek </span>die alle anderen verdenkt tot een kliek te behoren.</p><p class="wp-witregel"> </p><p class="wp-tussenkop"><span class="wpt-cijfers1">de wereld valt in </span><span class="wpt-cijfers1">3</span><span class="wpt-cijfers1"> stukken</span></p><p class="wp-platmetwit"><span class="wpt-cursief">Oscarke keek naar haar, die ondine een oude grijze kat had genoemd... en ja, zij had er wel iets van weg... nochtans, was zij niet zijn moeder geweest, dan zou hij haar eerder een oude grijze muis hebben genoemd: doch daar lag het juist: hoe het kwam of niet: zij w</span>á<span class="wpt-cursief">s zijn moeder... zij was de </span><span class="wpt-cijfers1">1</span><span class="wpt-cursief">ste vrouw in zijn leven geweest. Avonden aan avonden hadden ze bij elkaar gezeten in honger en schrappen en schraven, trachtend hun tekort aan de buitenwereld te verbergen... avond aan avond had zij lelijke dingen over zijn vader verteld, die hem geestelijk konden gedood hebben gelijk zij hem de wereld en de mensen openbaarden langs hun droefsten, langs hun walgelijksten kant: terwijl hij en zijn moeder zonder vuur bij de kachel zaten, speelde zijn vader de rijke meneer, gaf hij soupeetjes met kiekjes en flessen wijn, zaten er meisjes met hem aan tafel en gebeurden er dingen die ze hem nu nog niet vertellen kon. Het had op zijn geest gewerkt, hij had een onnoemelijke afkeer gekregen voor die Dingen, en hij was beginnen denken dat hij geboren was om aan zijn moeder d</span>á<span class="wpt-cursief">t te geven, wat zijn vader haar onthield: in nachten dat zijn voeten stukken ijs waren had hij gedroomd dat hij rijk en beroemd... of neen, niet beroemd... dat hij vooral rijk, en nog iets oneindig meer was, en dat hij zijn moeder gelukkig maakte. Zijn kinderjaren waren voorbijgegaan al denkend aan het geluk van zijn moeder... alhoewel zijn moeder nooit aan zijn geluk had gedacht, alhoewel zij niet verdragen kon dat hij in de potaarde zat te wroeten, dat hij... en</span>fi<span class="wpt-cursief">n, dat hij aan zichzelf dacht. Ze had een man die aan zichzelf dacht, en ze wou niet dat er een zoon kwam die aan zichzelf dacht... ze weerde zich dapper en hardvochtig opdat er iemand in het leven ging zijn die aan haar dacht, aan haar alleen, als een slaaf, als een minnaar. En telkens hij naar de zolder wou om zichzelf te worden</span> – <span class="wpt-cursief">en dit, onbegrepen door haar, alleen maar ten voordele voor haar</span> – <span class="wpt-cursief">hield ze hem terug, met haar verhalen over wat zijn vader deed, over hun armoede, en over wat haar ontbrak in dit leven. En nu, almeteens werd de wereld omgegooid, almeteens kwam er een andere vrouw opdagen die, net als zijn moeder, wou dat hij voor haar alleen leefde... die er op aandrong en hem wijsmaakte dat hij, verre van voor die oude grijze muis te zorgen, voor háár had te zorgen. En hij vroeg zich twijfelend af of het niet eigenlijk voor zichzelf zorgen was, wat hij in het leven had te doen. De wereld viel in </span><span class="wpt-cijfers1">3</span><span class="wpt-cursief">: zijn moeder, zijn lief, en hij daartussen in. Hij wist niet wat hij aanvangen moest... onmogelijk kon hij voor zichzelf die zaak in het reine brengen. Als hij voor zijn moeder wou zorgen, dan zag hij zich heel zijn leven lang zorgen... hij berekende hoelang ze nog zou kunnen leven, ze was er nu </span><span class="wpt-cijfers1">40</span><span class="wpt-cursief">, neem nu dat ze er </span><span class="wpt-cijfers1">70</span><span class="wpt-cursief"> werd... of neem nu dat ze er maar </span><span class="wpt-cijfers1">60</span><span class="wpt-cursief"> werd... dan was dat toch nog </span><span class="wpt-cijfers1">20</span><span class="wpt-cursief"> jaar. En hij geloofde niet dat ondine het geduld zou hebben zolang te wachten van trouwen. En ook, zolang dat hij zou moeten gewacht hebben van al zijn dromen uit te kappen in de steen... terwijl, als hij nu onmiddellijk trouwde, hij zou kunnen beginnen met de kop van ondine in de klei te boetseren. Hij zat daar en dierf het leven niet bij de hoornen nemen om het zijn geluk af te dwingen... vooral daar hij niet wist wie het bij de rechte eind had: zijn moeder die ongelukkig was maar hem geen enkel genoegen jonde, of ondine die misschien geen ander doel had dan zijn moeder ten gronde te richten. Gekweld, en van het ene uiterste naar het andere geworpen, werd hij zo mager als een lat, en daar hij er ondanks zijn </span><span class="wpt-cijfers1">21</span><span class="wpt-cursief"> jaar als een knaap van een </span><span class="wpt-cijfers1">16</span><span class="wpt-cursief"> jaar uitzag, en nu afgetrokken en met groeven in het gelaat liep, geleek hij aan een kind met een oudemannen-hoofd. Begreep hij de anderen niet, de anderen schenen hem des te beter te begrijpen: hij kon zich niet in de huiskamer neerzetten of zijn moeder begon over die dochter van de schrijnwerker, wat een verdacht leven die al moest achter de rug hebben... en dat zij had horen vertellen hoe ze een jaar op tkasteel had gewoond met meneer ludovic, en dat zij eveneens had horen vertellen hoe ze met alle kleine kinderen ginder achter de spoorbaan ging liggen om hen daar op te hitsen tegen hun moeder... hun doodbrave moeder. En ook sprak zij over trouwen, dat ook die tijd voor hem eens ging aanbreken, en dat zij dan voor hem een zeer zeer braaf meisje zou gezocht hebben, waar hij heel zijn leven gelukkig mee zou zijn geweest.</span></p><p class="wp-witregel"> </p><p class="wp-tussenkop"><span class="wpt-cijfers1">schijn en wezen</span></p><p class="wp-platmetwit">Wie voor de duivel almachtig... <span class="wpt-cursief">zoals ondine in haar jeugd moest zweren, toen ze voor een tijd het lief was van de spiritist norbert derenancourt... </span>wie voor de duivel almachtig verstaat zich nog uit dit boek? Niemand meer, behalve ik boontje, die het mezelf misschien nog alleen tracht wijs te maken dat ik er me uit versta. <span class="wpt-cursief">Daar hebt ge heel dat verhaal over ondine... verhaal waarin al de themas worden behandeld die op de allereerste bladzijden werden opgesomd... maar waar ondertussen al een heleboel nieuwe themas zijn bijgekomen. </span>En daar hebt ge de roman van johan janssens, die een onderstreping is van het sociale element in de roman van ondine... <span class="wpt-cursief">doch de dingen waar men in de tijd van ondine begon om te vechten, nu een goeie </span><span class="wpt-cijfers1">50</span><span class="wpt-cursief"> jaar geleden</span>, die heeft men in de tijd van johan janssens reeds veroverd: doch tot wat heeft die verovering gediend? Daar hebt ge mossieu colson van tminnesterie die alles staaft met feiten en Bewijzen, en die ondanks al die dorre feiten en bewijzen nóg in staat blijkt te zijn een dichter te blijven. Dan hebt ge de kantieke schoolmeester die... ja, welke rol speelt die nu, is het eigenlijk geen ietwat plechtige doch ridicule rol? En dan hebt ge tolfpoets, beeld van onze tijd die de humor heeft uitgevonden als een medicijn voor tflericijn. En tenslotte hebt ge tippetotje de schilderes... arm tippetotje dat we al meer en meer vergeten, gelijk zij zichzelf al meer verwijdert met die oude en geldzatte baron onder haar rokken te laten sjoeren... en die in ons boek het symbool van de kunst was – kunst met een zeer kleine k, want wij, de in niets meer gelovende en diep gehoonde kunstenaars, zien ons zelfs van onze eigene jachtvelden verjaagd door de drs. k.k.kakkemansen Die Alles Weten Over Kunst – alles met hoofdletters gelijk koeien – en waardoor wij alleen maar een kleine k meer kunnen gebruiken, vol diepe ontgoocheling en verre weemoed. Als een symbool staan zij er dus... en zie, daarin heb ik mij versproken: als een symbool, en dus als een spiegelbeeld van mijn eigen ik, als een ontdubbeling van mijn eigen aan flarden gereten wezen. Zij staan er als symbolen, als schimmen die geen eigen leven hebben, maar slechts dienen ter onderstreping van teen of tander. En toch... tóch hebben zij een eigen leven... want het is te simpel om mezelf te ontdubbelen in johan janssens en de rest, zij moeten bestaan en toch niet bestaan, zij moeten in deze roman een vaag getekende rol spelen en toch moeten zij Mensen kunnen blijven. En als zij mensen zijn, dan hebben zij buiten de rol die ze hier spelen ook nog een ander, een eigen leven. En de schone vrouw lucette breekt almeteens in snikken uit, terwijl zij alleen is met uw vrouw... en vertelt zij dat wij de kantieke schoolmeester niet kennen: ge moet hem eens zien als hij smorgens uit bed stapt, en woedend is en vloekt... ge moet hem daar eens zien zitten met zijn haren in de war, met zijn haren in zijn ogen gelijk een wild beest, en hoe hij mij dan treitert en judast – j<span class="wpt-cijfers1">uu</span>dás die hij is – die mij treitert en judast, ik weet niet waarom... omdat hij zogezegd spuwt op het leven dat geen rotte cent waard is, omdat hij wil machtig zijn, misschien schoolbestuurder worden, misschien minister worden, heer en Meester zijn en alles naar zijn eigen zin en goesting inrichten... en kan ik arme schone vrouw lucette daar aan doen dat de wereld is gelijk hij is? En dan slaat hij mij, dan vallen de harde klappen van zijn woedende handen mij in het gelaat, en als ik vraag: wat is er met u?, dan antwoordt hij: dat ge schoon zijt, dat is er... ik haat u omdat ge schóón zijt en mijn vrouw zijt... ik spuw mijn spog, doch op wie zal ik spuwen?</p><p class="wp-plat">Zie, dat is een stukje van het leven van de schim, die wij de kantieke schoolmeester noemen... doch, wat is er bij dat we nog niet wisten?</p><div class="calibre1"></div></div>



  </div>

  
  <div class="calibreToc">
    <h2><a href="../../eqzxgp.html"> Table of contents</a></h2>
     <div>
  <ul>
    <li>
      <a href="x97890295680432.xhtml#toc_marker_9789029568043_-5">De Kapellekensbaan</a>
    </li>
    <li>
      <a href="x97890295680435.xhtml#toc_marker_9789029568043_">Hier begint het 1ste hoofdstuk: Lente te Ter-Muren</a>
    </li>
    <li>
      <a href="x97890295680437.xhtml#toc_marker_9789029568043_-1">Hier begint definitief het 1ste hoofdstuk: Lente te Ter-Muren</a>
    </li>
    <li>
      <a href="x97890295680439.xhtml#toc_marker_9789029568043_-2">Hier begint het 2de hoofdstuk: vandaag wat zon en morgen wat regen en wind</a>
    </li>
    <li>
      <a href="x978902956804311.xhtml#toc_marker_9789029568043_-3">Toch het 3de en laatste hoofdstuk: gisteren wat zon en vandaag weeral wind en regen en modder</a>
    </li>
    <li>
      <a href="x978902956804314.xhtml#toc_marker_9789029568043_-4">Verantwoording</a>
    </li>
  </ul>
</div>


  </div>
  

  <div class="calibreEbNav">
    
      <a href="x978902956804311.xhtml" class="calibreAPrev">previous page</a>
    

    <a href="../../eqzxgp.html" class="calibreAHome"> start</a>

    
      <a href="x978902956804313.xhtml" class="calibreANext"> next page</a>
    
  </div>

</div>

</body>
</html>
