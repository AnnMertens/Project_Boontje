<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>

    <!-- Generated by WP EPUB Unifier :: copyright Servicecentrum WPG Uitgevers / Formaat | eWorkflow, licentiehouder: WPG Uitgevers.Zetter: PerfectService. -->
    <title>x978902956804310</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>

  


<link href="../calibreHtmlOutBasicCss.css" type="text/css" rel="stylesheet" />

</head>
<body>

<div class="calibreMeta">
  <div class="calibreMetaTitle">
  
  
    
    <h1>
      <a href="../../eqzxgp.html">De Kapellekensbaan
</a>
    </h1>
    
    
  
  </div>
  <div class="calibreMetaAuthor">
    Louis Paul Boon

  </div>
</div>

<div class="calibreMain">

  <div class="calibreEbookContent">
    
      <div class="calibreEbNavTop">
        
          <a href="x97890295680439.xhtml" class="calibreAPrev">previous page</a>
        

        
          <a href="x978902956804311.xhtml" class="calibreANext"> next page</a>
        
      </div>
    

    
<div id="x978902956804310" title="59IGEgWcYODj4m84A/hE2B8J4WTAzeCup6CLRkI+E5gPejf5EYGLpQ==" class="calibre1"><p class="wp-kopx"><span class="wpt-wit">#</span></p><p class="wp-tussenkop"><span class="wpt-cijfers1">had ik het geweten</span></p><p class="wp-platmetwit">Starend naar de laatste bladzijden van dat voorbije hoofdstuk, zit de schoolmeester daar met de kantieke hand aan het kantieke voorhoofd: en zijn zwijgend gelaat spreekt het volgende uit: het staat er nu geschreven en het is te laat om er iets aan te veranderen... maar naar mijn hoofdschuddend gedacht...! En almeteens barsten de woorden open uit zijn mond: die laatste bladzijden zijn veel te haastig en te ondoordacht geschreven... weliswaar is het volkomen juist dat het volk van ter-muren w<span class="wpt-cijfers1">e</span>nst bedrogen te worden, maar vindt ge daarin niet de reden die ge gráág vondt, om uw hoofdstuk te kunnen eindigen? Het is jammer. En daar ik gisteren met iemand over uw boek heb gesproken, moet ik zeggen: het is dubbel jammer. Want achteraf ontpopte die iemand zich als een talentvol musicus, en zei hij: voor zover ik uit uw omschrijving dat boek leer kennen, schijnt het mij een symphonie te zijn. Ha, en als het inderdaad een symphonie is, waarin verscheidene motieven naast en door en over elkander buitelen, dan moest volgens mij het hoofdmotief op de laatste bladzijde nog eens onderstreept worden met al de voorhanden-zijnde orchestrale krachten... en dat is het niet, want het gaat over die doodgewone <span class="wpt-cijfers1">1</span> mei waar ik niets mee te maken heb, en het wekt daardoor de indruk of het een boek is met een sociale saus er over...</p><p class="wp-plat">En ge steekt de hand op om iets in het midden te brengen, doch de kantieke schoolmeester doet teken dat hij nog niet heeft gedaan... maar hemzelf wordt teken gedaan door johan janssens, de dagbladschrijver, die plots uit de schaduw naar voren treedt en zegt: en wat die <span class="wpt-cijfers1">1</span> mei aangaat, niet alleen dat het van te dichtbij is bekeken, maar vooral dat het van te dichtbij scheel en oppervlakkig is bekeken... ik weet het, ikzelf heb dat hoekje geschreven, maar ik wist niet dat het dienen moest als staccato der laatste bladzijden van dat hoofdstuk: had ik dát geweten, ik zou iets heel anders hebben gemaakt.</p><p class="wp-witregel"> </p><p class="wp-tussenkop"><span class="wpt-cijfers1">een spel gelijk een ander</span></p><p class="wp-platmetwit">Het is nu eenmaal zo, dat alle dingen die geschapen worden – dit is volgens de bijbel: die uit het niet worden voortgebracht – de schepper boven het hoofd groeien: zo de mens die god boven het hoofd is gegroeid, zo de techniek en de economie die de mens boven het hoofd zijn gegroeid... en zo ook uw helden, de kantieke schoolmeester en de dagbladschrijver johan janssens, die u boven het hoofd groeien. Wat hebben zij daarstraks niet allemaal uit hun kokertje gehaald! Niets minder dan dat ons boek een symphonie is. En ge antwoordt hen met een protesterende glimlach dat het slechts een doodgewoon spel is, een spel gelijk een ander.</p><p class="wp-plat">Zoals verleden week die man in de trein, waarvan ge in uw notaboek een portret tekendet... maar in het bewust notaboek schreeft ge alleen maar ‘zonderlinge hoed’, en nu kunt ge die hoed niet meer beschrijven want ge zijt vergeten waaruit die zonderlingheid wel bestond... en daarna hebt ge u zitten kwellen met wat hij wel zijn brood mocht verdienen, tot hij een cataloog uit de zak haalde... le palais du lévrier... en hij u op de manier van kleine pros, met opeengeperste lippen, begon te vertellen over de hondenkoersen: dat het een eerlijk spel is, een spel gelijk een ander... en ge keekt naar zijn hand, die hij door de gewoonte der jaren had leren gebruiken zonder haar veel in het oog te laten springen: een lederen zakje met <span class="wpt-cijfers1">2</span> vingeren en een duim. <span class="wpt-cursief">O,</span> <span class="wpt-cursief">het herinnerde u zo plots aan dat stuk broer van ondine, valeer, dat ge hem weer te voorschijn toverdet en hem deedt helpen bij het bouwen der </span><span class="wpt-cijfers1">4</span><span class="wpt-cursief"> villas, en dat ge schreeft: het was aandoenlijk om te zien hoe hij met die geminkte hand tevergeefs poogde een nagel door een balk te drijven. </span>En tevens herinnerde die wond u aan de mond van kleine pros, die een streep is, een kerf van een scherp mes in een blok hout... en herinnerde het u hoe kleine pros uit die kerf de dingen stootte die ge maar voor de helft begreept, maar die toch, in hun halve begrijpbaarheid, de moeite waard zouden zijn om ze te bundelen en uit te geven als <span class="wpt-cijfers1">de vertellingen van kleine pros</span>...</p><p class="wp-plat">Maar terwijl ge doende zijt, met dit alles te trachten uit te leggen aan uw aanwezige helden, veert mossieu colson van tminnesterie recht gelijk een dolk: ge vergist u... ge hebt aan het einde van het vorig hoofdstuk in uw stuk over veenmanneke, gezegd dat veenmanneke zo een mond had, en dat zijn vertellingen de moeite waard waren om ze te bundelen onder titel: de vertellingen van veenmanneke!</p><p class="wp-plat">En ge staart met een verlegen lachje naar de grond: zeker, ge hebt dat geschreven... ge hebt in het stuk ‘in memoriam veenmanneke’ voor een ogenblik de mond van kleine pros ontleend, om die aan veenmanneke te schenken... maar a là, het steekt godomme zo nauw niet... en daarbij, het was dat ogenblik beter en mooier, zó... nu geven we kleine pros zijn mond terug: alstublief en wel bedankt! Want is ons boek voor sommigen een symphonie, voor u is het een spel, een spel gelijk een ander.</p><p class="wp-witregel"> </p><p class="wp-tussenkop"><span class="wpt-cijfers1">de anthologie [</span><span class="wpt-cijfers1">1</span><span class="wpt-cijfers1">]</span></p><p class="wp-platmetwit">Dit is een zaterdagavond in mei, met over de kapellekensbaan een stilte, die alleen onderbroken wordt door het gekwetter der vogelen ginder aan het niemandsbos, en door een peinzende man die aan de <span class="wpt-cijfers1">4</span> villas in zijn oor staat te boren met zijn kleine vinger... en door mossieu colson van tminnesterie die eensklaps zegt: een symphonie... een Anthologie is het!</p><p class="wp-plat">En omdat hij verder zwijgt gelijk die stomme steen daar, begint johan janssens, de Dichter, uiteen te zetten wat mossieu colson van tminnesterie eigenlijk bedoelt: wij hadden, zegt johan janssens, op een avond voor de zoveelste keer de wereld van vandaag binnenste buiten gekeerd, en mossieu colson had daarover achteraf een conclusie getrokken gelijk hij er steeds een trekt: maar terwijl ikzelf nog andere, en nog betere, argumenten trachtte op te vissen, drong het almeteens tot mij door dat zijn conclusie zo waar, zo diep, zo juist was, dat ik ze eigenlijk als een Nieuwe levensleer kon beschouwen... en ik keek naar zijn woorden, die daar nog over de avondlijke kapellekensbaan hingen, en zei: dat is iets wat we moeten opschrijven voor het boek over de kapellekensbaan, mossieu colson! Maar toen ik het achteraf w<span class="wpt-cijfers1">e</span>rkelijk verlangde op te schrijven was ik het vergeten... en ook mossieu colson zelf was het vergeten, want naar hij zei had hij het er maar uitgeflapt, alleen maar om zijn eigen menselijke stem te horen over de avondlijke kapellekensbaan. Doch van dat ogenblik af had mossieu colson een boekje op zak, en schreef hij daarin alles neer wat voor het boek over de kapellekensbaan zou kunnen te pas komen: al wat hij in zijn doodgewoon minnesterieleven te zien en te horen, te voelen en te denken, te zeggen en te verzwijgen had... b.v.b. over de schone vrouw lucette, die vroeger niet ver van het station van de kleine stad der <span class="wpt-cijfers1">2</span> fabrieken woonde, en vertelde dat zij door het vensterraam een zicht had op de bordelen, waar er bij vergissing een boerenmeisje was verzeild geraakt – waarschijnlijk horen zeggen hebbend, dat men in de stad gemakkelijk en goedbetaald werk kon krijgen – en die er nog maar <span class="wpt-cijfers1">2</span> dagen verbleef, of ze liet zich door het bovenraam op de straatstenen vallen... en b.v.b. over zijn dagelijkse tocht, gaande van de gare du nord naar tminnesterie, waarop hij een facteur ontmoette, die, een brief in de bus gooiend, bemerkte dat de zegel was losgeraakt en over het trottoir fladderde – vlinder – en die hij dan maar opraapte en eveneens in de bus gooide... en waarop hij de man zonder benen ontmoette, die in zijn bak op houten wielen dicht tegen het trottoir leeft, en waar de vrouwen in een wijde boog om heen gaan, kwestie van hun korte rokken... en waarop hij de bedelaar ontmoette die in de regen zijn tinnen kroesje uitstak, en dat kroesje stond halfvol water: en vallende van de punt van zijn stylo in zijn notaboekje, stonden daar gedichten zonder dat mossieu colson van tminnesterie het wist.</p><p class="wp-plat">Doch staande in de meiavond aan uw straatdeur, hoort ge achter u de wekroep van uw vrouw: het is tijd voor het avondmaal... en omwille van haar zenuwen en haar bloed dat te dun is, laat ge haar niet wachten en stapt ge allen seffens naar binnen... en breekt johan janssens zijn anthologie-verklaring in <span class="wpt-cijfers1">2</span>.</p><p class="wp-witregel"> </p><p class="wp-tussenkop"><span class="wpt-cijfers1">de anthologie [</span><span class="wpt-cijfers1">2</span><span class="wpt-cijfers1">]</span></p><p class="wp-platmetwit">Doch binnen in uw huis... waar het vol staat met grote tuilen gele ginst... vervolgt johan janssens zijn in <span class="wpt-cijfers1">2</span> gekapt verhaal over de anthologie: zo schreef mossieu colson van tminnesterie gedichten zonder dat hij het wist... o vanzelfsprekend geen gedichten gelijk de dingen die uit tfabriek der poëzie, op maat en rijm gezaagd, naar buiten komen... maar veel meer gedichten gelijk kloet er <span class="wpt-cijfers1">1</span> maakte, toen hij snachts om <span class="wpt-cijfers1">2</span> uur stond te trommelen op de gesloten volets van het café der <span class="wpt-cijfers1">1</span>ste vuile huizen, en daar matisse de baas stond te verwijten – o, hij riep eerst dat matisse een verwijfd ventje is, dat aan een hermafrodite doet denken als ge zijn meisjesstem hoort, en een dochter heeft lopen die heel zeker van hem niet is, met haar mager lijf en haar spartelbenen, maar met haar tieten die alle zatlappen uren in de rond de ogen uitsteken, ge zoudt zeggen hoe is het mogelijk, dat zo een mager lijveke zulke <span class="wpt-cijfers1">2</span> wonderen van tieten kan torsen – en ondertussen schreeuwde kloet naar de gesloten volets zijn gedicht:</p><p class="wp-plat">ha ik heb een woordeke te veel gezegd</p><p class="wp-plat">fijne matisse?</p><p class="wp-plat">ik ben een lorejas en een erwtenmarchand</p><p class="wp-plat">matisse?</p><p class="wp-plat">gij zijt er een</p><p class="wp-plat">gij zijt een dit en een dit, waar is mijn vest?</p><p class="wp-plat">ha, hier</p><p class="wp-plat">wat te durven zeggen dat ik een woord te veel heb gezegd</p><p class="wp-plat">en waar is mijn muts?</p><p class="wp-plat">ha, ook hier</p><p class="wp-plat">begrijpt ge, zo heeft mossieu colson zijn verzen de een na de ander geschreven... en het ogenblik dat ik, johan janssens de Dichter, samen met hem stond te wachten in het verlaten nachtelijk station, en dat we naar een onooglijk troppeltje mensen keken, dat onder de duistere overkapping achter een barreel eveneens stond te wachten – o, die lege lege reuzenhal, en die <span class="wpt-cijfers1">7</span> mensen achter dat barreeltje – en dat ik zei: kijk, mossieu colson, weeral een gedicht voor uw bundel... antwoordde hij ietwat aarzelend: eigenlijk zou ik mijn verzen moeten opdragen aan de schrijver van het boek over de kapellekensbaan, want zonder dat boek had ik er nooit aan gedacht om al die dingen op te schrijven...</p><p class="wp-plat">Zie en dan zwijgt johan janssens, maar zijn zwijgen is nog triomfantelijker dan het zijn woorden reeds waren. En ondertussen zit mossieu colson er naast, en pinkt schertsend een oog en zegt: ik schrijf dus verzen die er geen zijn, en voeg ze toe aan onze roman die geen roman is... maar een anthologie.</p><p class="wp-witregel"> </p><p class="wp-tussenkop"><span class="wpt-cijfers1">het nut der kunst</span></p><p class="wp-platmetwit">Ha, en nu ziet ge dat schrijven een doel heeft.... barst kramiek eensklaps los: en iedereen bekijkt verbaasd de halfslachtige figuur die zich weer tussen het gezelschap heeft gemengd, en zich de handen wrijft als er ver aan de hemel een wolkje van een gemakzuchtige oplossing te bespeuren valt: ha, en nu ziet ge dat schrijven een doel heeft! En hij expliceert zich met handen en met voeten, dat gij getwijfeld hebt aan het nut van het schrijven en het doel van de roman, dat ge u naar aanleiding van de dood van veenmanneke minachtend over dat doel uitliet, maar dat ge nu ziet dat er tóch mensen zijn, voor wie de roman iets betekent: o.a. voor deze musicus die uw werk vergeleek aan een symphonie, zelfs terwijl hij dat werk maar kende door er wat vaag te horen over spreken... wat zal hij dan wel zeggen als hij het werkelijk léést... en o.a. voor mossieu colson van tminnesterie die zijn gedichten, die geen gedichten zijn, aan u wil opdragen, en ze naar het voorbeeld van uw roman een anthologie noemt... en o.a. voor mij, kramiek, die in deze literatuur wil leven en sterven: ik, kramiek, kan het mij dan ook handenwrijvend voorstellen dat ge savonds thuiskomt en uw schoenen uitschopt en uw halsboord wegwerpt, en u op ondine schiet... figuurlijk gesproken vaneigens, zoals ge het zelf zo schoon hebt gezegd... zeer figuurlijk gesproken...</p><p class="wp-plat">En alsof hij het doet om kramiek een steek onder water, en een schop onder zijn gat te geven, slaat mossieu colson van tminnesterie zijn anthologie open en draagt hij een gedicht voor: over het Nut der kunst: aan een tafeltje, in het restaurant van tminnesterie, zitten <span class="wpt-cijfers1">2</span> heren te zwijgen en zwijgend hun soep uit te lepelen, maar aan dezelfde tafel, vlak tegenover hen, komt een zeer mooie dame – bezien van het standpunt van restaurant-etende minnesterie-heren – en ze beginnen te praten en te praten over iets dat zéér moeilijk te begrijpen is: over moderne kunst. En ze spreken termen uit die ze noch van verre noch van nabij begrijpen, en die ze eerlijk gezegd eigenlijk maar tegen de muur pletsen. Daarna gaat de dame weg, en de <span class="wpt-cijfers1">2</span> heren zwijgen en eten verder zwijgend hun bord leeg, want wat nut heeft het? De zeer mooie dame – bezien van het standpunt van restaurant-etende minnesterie-heren – is toch weg.</p><p class="wp-plat">En nadat hij dat gelezen heeft, spreekt kramiek verder, in termen die hij eens gelezen en goed onthouden, maar niet begrepen heeft, over het Nut der kunst.</p><p class="wp-witregel"> </p><p class="wp-tussenkop"><span class="wpt-cijfers1">zonder met sociale saus... of: het mysterie</span></p><p class="wp-platmetwit">De brem bloeit: en met een klad chroomgele verf naast haar neus valt tippetotje, de schilderes, verontwaardigd binnen: ik ben ontstemd, ik ben verbitterd, omdat iedereen dat einde van het hoofdstuk niet goed vindt... wat zever is dat nu van de kantieke schoolmeester, te beweren dat het eindmotief iets heel anders dan die <span class="wpt-cijfers1">1</span> mei moest zijn geweest... is hij nu ziende doof en horende blind geworden, dat hij niet opmerkt dat het hoofdmotief bijlange niet die <span class="wpt-cijfers1">1</span> mei is? <span class="wpt-cursief">Het hoofdmotief is de </span><span class="wpt-cijfers1">2</span><span class="wpt-cursief">de dag van mei, waarin ondine er eens aan dacht om te gaan kijken naar de rode vlag, die heel zeker uithing aan het herbergje van de allereerste socialen... doch dat niet deed en zich met haar eigen zaken moeide, met het hout dat was toegekomen, en waar ze de kinderen had van weg te jagen... </span>want zo versta ik uw boek: rond de <span class="wpt-cijfers1">1</span> mei zijn er <span class="wpt-cijfers1">364</span> andere dagen waarin de Aarbeider op zijn knuisten bijt, in armoe en in zorgen zit, en zijn jongen zelf moet kweken... terwijl hij ze misschien niet eens zelf heeft mogen maken... of dat alleen op de dag van onsheer-hemelvaart jezuske eens mag opstijgen, terwijl hij voor de rest van het jaar, gelijk een domme kever, in het doosje van de paster moet blijven zitten... en ik versta ook uit uw boek dat achter de wisselende schermen der menselijke comedie, steeds dezelfde vuile naakte muren blijven staan, maar dat achter wat uit het Niets te voorschijn werd geschamoteerd, zelfs nog niet eens een vuile naakte muur aanwezig is: daarachter is de leegte, de onmacht, de onwetendheid, de zwarte nacht, de god der encycliekers, het groot geheim, ?, het blijvend vraagteken. En plus daarbij, ik zeg dat zomaar omdat ik weet dat gij, schrijver, het zó bedoelt... maar voor mij bestaat het hoofdmotief werkelijk uit de tieten der encyclieke meisjes die ik over de eindstreep liet dansend op en neergaan... want voor mij gaat het alleen om tastbare dingen, die ge plastisch kunt neerzetten, gelijk de brem die weer bloeit en die u het genot geeft van met kladden gele verf te kunnen metsen... en waar ge naast de bloeiende brem een ondineke kunt schilderen dat zich neerlegt, met in de klok van haar blauwe rok haar witte hemd... en tussen haar witte hemd haar roze dijen... en tussen haar roze dijen tblijvend geheim dat niet te schilderen is... en waarvoor kramiek blijft staan met bolle ogen en met holle kop en zegt: tis schoon... doch er alleen maar zijn vuile duim en vingeren bij aflikt.</p><p class="wp-witregel"> </p><p class="wp-tussenkop"><span class="wpt-cijfers1">de stenen pijp</span></p><p class="wp-platmetwit"><span class="wpt-cursief">Dat is nu de </span><span class="wpt-cijfers1">1</span><span class="wpt-cursief">ste van de komende maand, dat we geld zullen gaan ontvangen bij de toekomstige eigenaars? vroeg vapeur eens op een avond... en hij zette een gezicht of hij er nog nooit aan gedacht had, dat die toekomstige eigenaars </span>éé<span class="wpt-cursief">ns moesten beginnen afkorten... hij was er eigenlijk wat bang van... hij was het zo danig gewend van uren en uren in zijn werkhuis te zitten knoeien, zonder er geld voor te ontvangen, dat hij op het laatste ook al niet meer rekenen dierf als hij een stoel, of een hang had gerepareerd: och, geef me zoveel, zei hij dan. En dan legde hij er steeds wat aan toe. Of hij dronk zich eerst moed in, maar in plaats dat het daarmee gemakkelijker ging verergerde het er mee, want de mensen die een onnozel latje hadden laten slaan, dachten dat het van h</span><span class="wpt-cijfers1">u</span>u<span class="wpt-cursief">n geld was dat hij zich bezoop: hij kwelde er zich mee dat de dag, van te zullen ontvangen, onafwendbaar naderde: ge kunt maar zien dat gij gaat, zegde hij eensklaps op een noen... er was onder het eetmaal nog geen woord gezegd geweest, en niemand wist wat hij bedoelde... valeer wist het toch tenminste niet... ondine begreep hem, want ook zij had er zitten aan denken: zij vond het eigenaardig dat </span><span class="wpt-cijfers1">2</span><span class="wpt-cursief"> mensen aan hetzelfde ding konden zitten denken, en dat ze, wonder genoeg, er allebei op hetzelfde ogenblik begonnen over te spreken, want zij was juist vanzins te zeggen: voor die afbetalingen, daar zal ik mij wel mee moeien. Het gingen de gelukzaligste ogenblikken van haar leven worden, maar ze was niet genegen om deze nieuwe vreugde aan anderen te tonen... ze bedacht dat men genot en vreugde tbest smaakt gelijk een zonde die niet gezien wordt... en ze bedacht ook dat de vreugde t</span><span class="wpt-cijfers1">e</span>e<span class="wpt-cursief"> spaarzaam in het leven wordt toegemeten, om ze zomaar kwistig aan anderen uit te delen. Maar toch, het werd een schone dag: ze waren het allen roerend eens, over alle onmogelijke dingen waar ze anders ruzie om hadden: vapeur vertelde een ontroerend, maar overigens onbelangrijk, verhaal uit zijn jeugd... waar niemand naar luisterde omdat zij allen hetzelfde hadden beleefd... en valeer mocht zich in de winkel van hun nicht een stenen pijp kopen en beginnen roken.</span></p><p class="wp-witregel"> </p><p class="wp-tussenkop"><span class="wpt-cijfers1">wat is realiteit?</span></p><p class="wp-platmetwit">Het wordt de <span class="wpt-cijfers1">1</span>ste van de maand juni en het heeft haast nog geen enkele dag schoon weer geweest... <span class="wpt-cursief">straks moet ge nog beschrijven hoe ondine deze </span><span class="wpt-cijfers1">1</span><span class="wpt-cursief">ste dag van de maand in de regen moet lopen, om de afkorting der toekomstige eigenaars op te halen... </span>maar soit, het is niet ondine doch wel johan janssens de dagbladschrijver, die in de regen van juni naar uw huis komt lopen om zijn gal eens uit te spuwen: hij zet u uiteen dat dr. pascalius prostituaan een letterkundige en een redenaar is, maar vooral en bovenal een streber: het begon al met een brief die hij naar mij, johan janssens, schreef en waar ik op het omslag las: aan de heer p.j. janssens... en nu ben ik iemand die het ongeluk heb geniaal te zijn in bijkomstigheden, en die p.j. stond mij niet aan... ik mocht er Mijn hoofd onder verwedden dat hij met p.j. de <span class="wpt-cijfers1">1</span>ste minister in Zijn hoofd had, in plaats van met j.j. de dichter en dagbladschrijver... en ik verdacht hem er van, dat hij, politieker zijnde, er van droomde ook zo een komeet aan de politieke hemel te worden... al was het dan maar in het sterrenbeeld van de ultramarxistische partij.</p><p class="wp-plat">Nu, dat hij zich vergist en pohan janssens schrijft, in plaats van johan janssens, dat is toch nog geen bewijs, zegt ge... en johan janssens beaamt dat: zeker is dat nog geen bewijs, maar deze dr. pascalius prostituaan schreef ergens, dat wij, ultramarxisten, wensen de Realiteit te zien beschreven worden, maar dat de arbeid van johan janssens geen realiteit is... t.t.z. niet de ultramarxistische realiteit, die gekleed loopt in het versleten hemd der hoogdravende woorden en der holle slogans, doch</p><p class="wp-plat">integendeel een realiteit die in de ontstellendheid harer naaktheid kwetst... het werk van johan janssens kan niet goed zijn want het is een realiteit die ik, dr. pascalius prostituaan, niet zie als ik de ogen sluit... en als ik ze niet zie is het bijgevolg een realiteit die hij slechts alleen ziet... en is het bijgevolg iets dat hij uit zijn individuele duim zuigt... en is het bijgevolg niet de ge<span class="wpt-cijfers1">m</span>eenschappelijke realiteit der ultramarxisten, die wij wensen te zien beschreven worden. En dr. pascalius prostituaan komt met zijn artikel op de redactie van het dagblad – dat was nog in de tijd toen tippetotje er zogezegd de mise-en-page deed – en hij zei tot tippetotje, zo langs zijn neus strijkend om zijn heimelijk plezier te verbergen: nu heb ik johan janssens, de dichter, eens liggen gehad. En zijn heimelijke lach brak toch naar buiten: hij wreef grijnzend in zijn handen.</p><p class="wp-witregel"> </p><p class="wp-tussenkop"><span class="wpt-cijfers1">de proefneming</span></p><p class="wp-platmetwit">Ha, gisteren beschreeft ge hoe het regent en regent in juni, en vandaag schijnt de zon, en staat tippetotje die zon te schilderen aan de onbewaakte overweg van ter-muren, en zit johan janssens naast haar met een wit papier, waarop hij een gedicht schrijft.</p><p class="wp-plat">Halt, roept johan janssens plots: ik schrijf geen gedichten meer, ik maak slechts nog proefnemingen, want ik ben tot de overtuiging gekomen dat dichters een overbodig iets zijn geworden in deze wereld van vandaag... het zouden allen scheikundigen moeten worden, die niets anders dan laboratoriumwerk hebben uit te voeren... proefnemingen, proefnemingen... en mijn eerste proefneming heb ik toegepast op dr. pascalius prostituaan: herinner u dat deze dr. pascalius prostituaan ergens schreef dat lawrence d.h. een fascist was... welnu, in het weekblad der socialen antwoordde men dat het eigenlijk ietwat overdreven was,</p><p class="wp-plat">en vroeg men, of niet met evenveel recht kon gezegd worden: lawrence d.h. een anti-fascist? En denkt ge nu dat dr. pascalius prostituaan op dat artikel heeft geantwoord, gelijk het een rechtschapen mens met haar op de tanden en hersenen in het hoofd betaamt? Neen, hij zag me ginder in brussel op de hoek van de rue, en kwam aanlopen en zweeg zich dood over zijn johan janssens-critiek, maar begon dadelijk over het weekblad der socialisten: zeer opgetogen zei hij: en weet ge, dat sociaal weekblad verdwijnt: ze kunnen het financieel niet uithouden! En hij streek weeral met zijn vinger genoeglijk over zijn neus.</p><p class="wp-plat">En johan janssens, zittend in de zon van juni aan de onbewaakte overweg van ter-muren, zet een punt achter zijn gedicht... pardon, zijn proefneming... en staart naar de studie van tippetotje: <span class="wpt-cursief">de </span><span class="wpt-cijfers1">2</span><span class="wpt-cursief"> spoorstaven die het veld van ter-muren doorsnijden, en ginder aan de </span><span class="wpt-cijfers1">1</span><span class="wpt-cursief">ste vuile huizen achter de labor verdwijnen, terwijl een meisje met een kleiner meisje aan haar hand naast de spoorweg loopt, en een eenzaam bloemeke aftrekt.</span> Ge zoudt, in plaats van die dingen te schilderen, eveneens veel beter zijn met proefnemingen te doen, zegt johan janssens. En tippetotje lacht: en naast de spoorbaan een links-georiënteerde dr. pascalius prostituaan schilderen, die genoeglijk lang zijn neus strijkt terwijl hij een eenzaam links-georiënteerd weekblad plukt, dat het financieel niet uithouden kan.</p><p class="wp-witregel"> </p><p class="wp-tussenkop"><span class="wpt-cijfers1">een oude kennis</span></p><p class="wp-platmetwit"><span class="wpt-cursief">Toen was de dag daar, de </span><span class="wpt-cijfers1">1</span><span class="wpt-cursief">ste van de maand... en had ondine zich vroeger al eens die dag voorgesteld... hoe ze voorbij de in aanbouw zijnde villas zou gestapt hebben, en eens goedendag geroepen tot haar volk... het viel zo niet uit, want vapeur maakte er een zondag van: ik zou precies niet kunnen werken vandaag, zei hij. Ze zocht de eigenaars op, de </span><span class="wpt-cijfers1">1</span><span class="wpt-cursief">ste woonde in de pontstraat niet ver van ondines oude school... ze zag juist de meisjes binnengaan, en het scheen haar of het nog altijd dezelfde waren van uit haar tijd... ze keek zelfs nauwlettend toe of ze zichzelf niet zag lopen... madame berthe stond aan de deur en keek naar haar, doch ondine ging voorbij zonder spreken... ze dacht, och ze dacht niets, wat kon haar madame berthe schelen, wat kon haar tenslotte heel de wereld schelen? En de eigenaar uit de pontstraat, die in de buitenste der </span><span class="wpt-cijfers1">4</span><span class="wpt-cursief"> villas zou komen wonen, was een heer die zich met letterkunde bezighield en sprookjes schreef en met zijn vrouw bij zijn moeder inwoonde... en zoveel jaar hij daar al woonde, zoveel jaar had zijn vrouw ruzie met zijn moeder... men zou zeggen om dit of om dat, maar neen, juist om alles... om een postuurke dat zijn vrouw hier zette en zijn moeder terug daar, want het had immers dáár gestaan, is het niet waar, ulrich? En ulrich was blij dat het de </span><span class="wpt-cijfers1">1</span><span class="wpt-cursief">ste van de maand was en hij betalen mocht: het scheen hem dat het huis, waar hij eindelijk in vrede ging wonen, weeral voor zoveel franken méér zijn eigendom was geworden. En de toekomstige eigenaars van de </span><span class="wpt-cijfers1">2</span><span class="wpt-cursief">de villa waren een koppel dat op kamers woonde, en het madametje beweerde dat mensen, die een positie hadden gelijk zij, op een villa Moesten wonen... en het was ginder zo schoon op de kapellekensbaan, helemaal buiten. En de </span><span class="wpt-cijfers1">3</span><span class="wpt-cursief">de eigenaar woonde in een huis aan de markt, ondine moest wachten in de spreekkamer, juist gelijk bij de rijkemensen... doch hoe verraste het haar niet buitenmate: het was monique, haar vroegere schoolvriendin!... zij was nog in niets veranderd, integendeel, ze kwam de spreekkamer binnen in een bebloemd nachtkleed dat met een snoer in de lenden vast was, en dat aan de hals weggleed zodat men zich begon af te vragen of zij daaronder wel een hemd droeg, hoe was ze niet beschaamd... ondine zei haar dat ze haast van haar stoel viel van verwondering hier een oude vriendin te ontmoeten... en zo een mooi kleed, zei ze, ik zou me dat ook willen kopen. En het sloeg haar gelijk de donder in, dat ze het zich waarlijk kopen k</span>ó<span class="wpt-cursief">n, met het geld der ontvangsten. In blinde grootheidswaanzin stelde ze voor zichzelf vast, dat ze grote aannemers van bou</span>fi<span class="wpt-cursief">erken waren, </span><span class="wpt-cijfers1">4</span><span class="wpt-cursief"> villas, en dat deze monique, ondanks haar rijkemensen-manieren, een der villaatjes moest afkorten. Zij keurde het gebloemde kleed opnieuw, en merkte dat het iets te opzichtig was, iets te ‘burgerlijk’, zoals meneer achilles zich zou hebben uitgedrukt... en ook, gelijk het daar aan uw hals openhangt, zei ze, het is wat... wat... ja, hoe zal ik het zeggen? Doch monique was haar evenknie in deze dingen, ze knikte toegevend, maar antwoordde dat ondine zo een mening had omdat ze van de werkende stand was... armemensen zien rap iets aanstotends in wat voor hen, rijkemensen, zeer gewoon was... ze was getrouwd met de hoofdboekhouder van de filature, meneer van wesenborgh, en ze had het heldhaftig op zich genomen om ginder aan die kapellekensbaan te gaan wonen, en voor de andere bedienden de weg naar de wildernis te banen... doch ze had het alleen toegestaan op voorwaarde dat haar man haar nooit kinderen zou verwekken... kinderen zijn zo vies in een huis... alhoewel, ze kende de kapellekensbaan genoeg, om te weten dat de zielen der doodgeboren kinderen er kwamen spoken. En ze lachte. Het stokte in ondines keel, in die keel waar geen putje was gelijk bij andere vrouwen, en in haar hart begon het te jagen... en ook, die hoofdboekhouder zat haar dwars... ze herinnerde zich plots meneerke brys, die familie was van deze schijtmadame: hoofdboekhouder, zei ze, was het dan haar man die een sociaal was? Monique, die de deur reeds had opengezet om ondine buiten te laten, sloot deze weer en legde uit dat ondine zich verwarde</span> – <span class="wpt-cursief">en verwarren was iets dat niet voorviel in de betere kringen</span> – <span class="wpt-cursief">met haar oom, die trouwens door de familie uitgestoten was... nochtans was ook die oom geen sociaal: meneerke brys ging dagelijks te biechten en te communie, en zijn doel... of hoe hij het dan ook noemde... was slechts de nood der armemensen een weinig te lenigen... hij had het stichten van zijn ziekenbond hernomen en telde bijna </span><span class="wpt-cijfers1">100</span><span class="wpt-cursief"> leden... haar man, meneer van wesenborgh, had van de heren vernomen dat haar oom naar de filature mocht terugkeren, op voorwaarde dat hij en zijn ziekenbond openlijk de strijd aanbond met de vakbond der socialen... ook zijn familie zou hem dan terug erkend hebben. En nadat ze dat alles zorgvuldig had uitgelegd, trok monique weer de deur open om ondine buiten te laten. Ondine bleef glimlachend zitten. Madame van wesenborgh staarde haar verwonderd aan: en mijn geld dan? vroeg ondine... o, dat was waar ook... zij betaalde, maar tergend langzaam.</span></p><p class="wp-witregel"> </p><p class="wp-tussenkop"><span class="wpt-cijfers1">het berenvel</span></p><p class="wp-platmetwit">De kantieke schoolmeester opent tegelijk met johan janssens, de dagbladschrijver, de mond... en ze zeggen allebei samen: ik heb... en nadat ze getwist hebben om elkander uit beleefdheid de voorrang te geven, zegt de kantieke schoolmeester: <span class="wpt-cursief">ik heb nietbegrijpend dat veel te lange stuk over ondine gelezen... kon er niets gesnoeid worden van wat de moeite niet waard was om neer te schrijven? b.v.b. over de kinderen aan de school van madame berthe, of b.v.b. over de </span><span class="wpt-cijfers1">1</span><span class="wpt-cursief">ste en </span><span class="wpt-cijfers1">2</span><span class="wpt-cursief">de en </span><span class="wpt-cijfers1">3</span><span class="wpt-cursief">de toekomstige eigenaars? godweet zien we hen ooit terug in de loop van uw boek over de kapellekensbaan. Het minste van ze ooit terug te zien, zegt johan janssens, maar dat er niets interessants over verteld wordt... uit dat lange stuk herinner ik mij alleen hoe er minachtend gesproken wordt over de letterkunde... zeggend over de eigenaar van de buitenste villa, dat het een heer was die zich met letterkunde bezighield en sprookjes schreef en met zijn vrouw bij zijn moeder inwoonde... en hoe er over die sprookjes niets, en over die ruzie van zijn vrouw met zijn moeder w</span><span class="wpt-cijfers1">e</span>e<span class="wpt-cursief">l iets wordt gezegd... en ja, ook herinner ik mij dat monique een ochtendjapon droeg</span> – <span class="wpt-cursief">een nachtkleed, zei ondine</span> – <span class="wpt-cursief">met veel te opzichtige bloemen die aan haar hals weggleden... </span>doch het staat daar zo zonder kruim geschreven: gisteren in brussel rondlopend keek ik eveneens naar de vrouwen en de kleren die ze droegen, en ik maakte bij mezelf daarover een opmerking waar w<span class="wpt-cijfers1">e</span>l kruim in zit, al zeg ik het zelf: dat sommige vrouwen in een berenvel mogen gekleed zijn, en dan toch nóg naakt lopen... terwijl er anderen in hun bloot lijf zouden mogen lopen, en dan toch nóg precies een ondoordringbaar ijzeren hemd zouden dragen.</p><p class="wp-witregel"> </p><p class="wp-tussenkop"><span class="wpt-cijfers1">de dochter der machines</span></p><p class="wp-platmetwit">Met een bescheiden en daarom sympathiek lachje komt mossieu colson van tminnesterie, dragend zijn anthologie, zich bij u in het lommer van uw tuintje neerzetten... en het eerste wat hij zegt is vaneigens dat het warm is, en of ge het ook in de radium – zoals de oude bultkarkas zegt – hebt gehoord dat er een hittegolf komt... en naar aanleiding van die hittegolf begint hij <span class="wpt-cursief">over het stuk over ondine, dat zich door de warmte heeft uitgezet, en daar slap en willoos neerligt... en ook is dat de aanleiding om uw doodgewoon proza te vergelijken aan de veel schonere beeldspraak van johan janssens... gij schreeft dat haar kleed aan de hals weggleed, en johan janssens zei dat het de opzichtige bloemen van haar kleed waren, die aan haar hals weggleden... </span>maar – en mossieu colson slaat bescheiden maar sympathiek zijn anthologie open – maar wat hij zegt over de vrouwen is wel zeer juist, doch zeer onvolledig gezegd, en daarom heb ik in mijn anthologie ook een plaatsje gegeven aan een totaal andere soort vrouw: de dochter der machines:</p><p class="wp-plat">hoe is het mogelijk dat ik in mijn anthologie nog niets geschreven heb over de man, die in ons huis de was- en naai- en andere machines komt nakijken? iemand die werkelijk het type is van de moderne mens, met een natuur die wonderwel in harmonie is met de natuur der machines en die dat zelf aanvoelt, en daarom zegt dat de mens eigenlijk op de weide zou moeten kunnen staan, gelijk een paard, want dat hij nu iets geworden is van ijzer en rubber en chemische poeders. En ook moet ik schrijven over zijn afkeer van boeken, die romans of anthologieën zijn: wat zever is dat nu, zegt hij... maar zijn niet in te tomen drang om Alles te weten en over Alles te vragen: aan welke wet is dat onderhevig? En nu, zijn dochtertje, dat dezelfde grote vragende ogen heeft en een groot bultig voorhoofd, maar slordig gekleed loopt – o ja, over de onmogelijkheid om met al zijn kennis... zijn begrip van Alles, zijn omvatten van al wat techniek en scheikunde en natuurkunde en biologie en de rest aangaat... de onmogelijkheid om met al zijn geniale kennis behoorlijk te kunnen bestaan, en het spook der armoede te verdrijven, want hoe hij alleen maar machines herbouwde als het om iets ging dat hij niet begreep, en waar hij dan zo dagenlang zat op te studeren, dat niemand hem zijn arbeid betalen kon... en hoe hij almeteens zo diep in de put zat, dat hij zei: godverdomme, nu moet er een eind aan komen... en hoe hij dan eens zijn verstand op dát zette, waar het verstand der anderen op afgericht is: hoe hij begon te liegen en te bedriegen, en oude prullen van machines opkocht en die wat opknapte... gelijk hij dat alleen maar kon... en ze verkocht voor splinternieuwe en Goud verdiende. Maar de natuur kan zichzelf niet loochenen... want nu, zijn dochtertje, dat juist een eendere is, staat naast hem als hij ons gasvuur op butaangas komt herbouwen, en zij houdt de brander vast en de soldeerbout: zij is mager en spichtig en niet mooi, alleen maar verstandig, alleen maar geniaal waar het machines betreft... dochter van de machinemens, dochter van de machine zélf... en zij komt naar ons huis terug, alleen, ik zie haar daar staan als ik de deur open, met haar fijn grimlachje... en het is om nog eens het weefgetouw van mijn vrouw te zien, om te weten hoe dat werkt, hoe dat ineensteekt, met welke wetten dat werd opgebouwd.</p><p class="wp-witregel"> </p><p class="wp-tussenkop"><span class="wpt-cijfers1">de </span><span class="wpt-cijfers1">4</span><span class="wpt-cijfers1">de eigenaar</span></p><p class="wp-platmetwit"><span class="wpt-cursief">De laatste waar ondine heen moest... want er waren </span><span class="wpt-cijfers1">4</span><span class="wpt-cursief"> villas, en dus ook </span><span class="wpt-cijfers1">4</span><span class="wpt-cursief"> toekomstige eigenaars... en de laatste waar zij heen moest woonde z</span>ó<span class="wpt-cursief"> ver, dat het in een straat was die zij nog nooit had horen vernoemen... zij stapte en stapte en vroeg overal waar de scherreveldstraat was... het was nabij het kerkhof, op de boerenbuiten haast, in een wijk die nog troostelozer was dan ter-muren: het was een pas onlangs gebouwde armemensen-root die nog rook naar de onbetaalde afkortingen: zij vroeg zich af waarom die eigenlijk verhuisden, dan misschien om de nieuwe put te maken waarmee zij een oude moesten vullen. Maar hoe ze ook klopte en aanbelde en door de brievenbus heen in een koude lege gang keek, er kwam niemand openen... ze keek op haar lijstje en zag dat hun naam schatt was: het was een veelbelovende naam. Ze ging naar huis, en op de kapellekensbaan dacht ze er aan dat ze weer vergeten was van eens naar het lokaal recht-en-vrijheid te gaan kijken. En alhoewel ze ook in de beide volgende maanden schatt niet zag</span> – <span class="wpt-cursief">het bleef er in de scherreveldstraat een dodenhuis</span> – <span class="wpt-cursief">kwam ze toch regelmatig met een hele hoop geld naar huis. En daar ze nog niet begonnen waren met de rekeningen van de houthandel of de ijzerwinkel af te korten, scheen het alsof het nooit meer op kon... het geld stapelde zich op, het werd zelfs wat belachelijk, zoals het daar op de kast in dat armemensen-beursje bijeen zat gepropt. En was geld voor haar slechts een symbool geweest, het uiterlijk Teken dat men tot de stand der heersers behoorde, nu begon dat eigenste geld voor haar een muntwaarde te krijgen, waarmee ze zich allerlei dingen kon aanschaffen die haar begeerte opwekten... eerst een nachtkleed met vreemde grote bloemen, dat zeer diep de hals bloot liet, en dan... ja, jaren en jaren hadden zij het zonder vlees op tafel moeten stellen, waarom zouden ze niet, eens een keer of </span><span class="wpt-cijfers1">2</span><span class="wpt-cursief"> in de week, de straatdeur openzetten en de geur van braadvlees naar buiten laten drijven? Het was echter al wat laat op de noen, en in de vleeswinkel had men niets anders meer dan wat gehakt... gehakt was echter ook goed... men moest het kruiden met peper en zout en wat ajuin, er een ei aan toevoegen en broodkruim, en dan in de oven laten braden: zo stond het in haar oud receptenboek van bij madame berthe: zij keerde terug naar huis, doch onder de baan proefde zij er eens van, en rauw was het nog veel beter dan het ooit met broodkruim en dit en dat kon geweest zijn... zij nam zich nog een hapje en nog een, en op de duur gooide zij het op een accoord met zichzelf: voor haar de ene helft, en voor de anderen thuis de andere helft... maar ze at van die andere helft ook zoveel dat het niet meer de moeite was, ze likte het papier leeg en wierp het thoopgefrommeld in de gracht, aan het begin der kapellekensbaan... ze had geen honger meer en zag met walg hoe de anderen hun hutsepot, met een beetje spek in, naar binnen werkten.</span></p><p class="wp-witregel"> </p><p class="wp-tussenkop"><span class="wpt-cijfers1">de misplaatste redevoering</span></p><p class="wp-platmetwit">Reinaert stond buiten aan de herberg, en hoorde hoe de wolf moord en brand schreeuwde terwijl men hem daarbinnen aftroefde... maar kon reinaert wel eens één keer zijns broeders hoeder wezen, het lag toch niet in zijn bedoeling om zijn eigen poten te gaan uitlenen, aan iemand die hem daarmee een schop in zijn eigen gat zou gegeven hebben... hij kwam midden de verwarring binnen en schudde elkeen hartelijk de hand: bekard de bok en de geit sapine, carcofas de ezel van de bedevaart, en tevens zijn oom met de kruk tussen de ribben: de goedendag mijn beste vrienden, ik hijg van mij te haasten want ik ontving te laat de geëerde uitnodiging tot de dans om nobel... doch niemand had hem het een of ander wijs te maken, zijn woorden werden koel ontvangen, en de ezel sprak stomweg uit wat de anderen hadden gedacht: ge hebt een merkwaardig talent, maar wat u ontbreekt is dramatiek, en tevens spreekt ge belgisch, zodat uw pathos een koortsig ijlen lijkt<a id="footnote_9789029568043_-5887-5-backlink" class="footnote-anchor" href="#footnote_9789029568043_-5887-5">[5]</a>. Merci voor de belangstelling, dacht reinaert die zich niet druk maakte... want woorden waren wind, die niet kon gestoofd en opgegeten worden: hij wijdde al zijn h-aandacht aan sprotinus, en toen de schare de herberg verliet stonden zij allebei wat achteraan, tot ongerustheid van de haan, die liever op de eerste rij wou staan. Maar reinaert hield hem bij zijn vlerk, en discussieerde over het wezen van de roman en de vrijheid van het vers... gij die nu een existentialistische dichter zijt, zei hij tot de haan... en hij bleef voor de zoveelste maal wat staan... en alhoewel sprotinus de afstand tussen hen en de andere bedevaarders groter zag worden, begon hij met zijn <span class="wpt-cijfers1">1</span> oog toe zijn laatste gedicht voor te dragen: o hoe vaak zou ik niet een stond, aan het oostfront, in dromen verwijlen, ware het niet dat ik, op de mesthoop, van d’ene hen naar d’andere moet dweilen. Niet slecht, zei reinaert met zijn kop wat scheef, maar wat u ontbreekt is de dramatiek der gesloten ogen die belgisch spreekt en uw pathos nog wat meer doet ijlen*. Daarop sloot sprotinus de ogen... maar reinaert had hem al bij zijn vlerken en wou er zich mee uit de voeten maken, zonder dat de bedevaarders het gingen merken: jammer genoeg keek zijn oom juist om en begon die te schreeuwen: verdelen, verdelen! Zodat al de anderen opmerkzaam werden gemaakt, isengrinus de kruk van onder de arm schopten en reinaert begonnen achterna te rennen... sprotinus bengelde onder het rennen heen en weer, en met het kloppend hart in de keel zei hij: zeg hen dat zij zich geen moeite moeten getroosten, ik ben accoord met uwe critiek en beveel mijn geest in uwe handen. Daarop bleef reinaert staan en sprak hij voor zijn aanrukkende vijanden de schoonste maar meest misplaatste redevoering uit, want pas opende hij de mond of de haan sloeg zijn vlerken uit en zat al in een boom. Vervloekt weze de mond die spreken wil, het ogenblik dat hij heeft te zwijgen, stamelde reinaert ontdaan... en van in de boom repliceerde de haan: en dat de duivel de ogen uitsteke van hem die ze sluit, het ogenblik dat hij ze dubbel en dwars had moeten openhouden. En nog veel vijven en zessen wou sprotinus er aan toevoegen, maar is er geen wijs man of hij haalt al eens een beestigheid uit, het betekende toch niet dat reinaert was als carcofas de ezel, die de <span class="wpt-cijfers1">2</span>de keer op dezelfde steen schoppend zijn bril liet vallen, en die met zijn eigen ezelspoten kapottrapte: reinaert moest de rest niet weten, hij haastte zich weg van de plaats waar hij de dwaas had uitgehangen. johan janssens.</p><p class="wp-witregel"> </p><p class="wp-tussenkop"><span class="wpt-cijfers1">angst</span></p><p class="wp-platmetwit">Nog is het juni, maar de hittegolf waarvan men sprak is niet gekomen, het donderde, en daarop is het beginnen regenen en regenen en het regent nóg... en tippetotje luistert naar dat ver gerommel en vertelt dat zij al van in haar kinderjaren angst had terwijl het donderde, alhoewel zij toch nooit schrik had van te worden doodgebliksemd: zij had angst voor dat gerommel op zichzelf, gelijk zij angst kreeg als een kar een hoop boerensteen afstortte, en gelijk zij angst kreeg als er een stoet uitging in de kleine stad van de <span class="wpt-cijfers1">2</span> fabrieken, en zij de trommels hoorde roffelen: ik dacht, t.t.z. ik dacht niet, zegt zij... maar ik zag dan vizioenen van verschrikking en van dood... ik zag niet mijn eigen dood, maar ik zag de dood der anderen... ik zag puinhopen waar onkruid boven groeide, ik zag in ontbinding zijnde lijken, ik zag geraamten in alle hoeken, ik zag het einde der wereld: het vizioen dat ik dikwijls hopeloos heb trachten te schilderen – later, nadat ik tippetotje, de schilderes, was geworden – maar toen was ik nog klein tippetotje, dat niet wist dat zij een schilderes worden mo<span class="wpt-cijfers1">e</span>st... en ik zou, als ik het had kunnen schilderen, dat vizioen getiteld hebben: ná de verschrikking. Want ik had geen angst om wat precies komen ging, ik had angst om wat blijven zou, nadat het gekomen was: nietzsche droomt van de uebermens die komen zal nadat de mens van de aardbol zal zijn verdwenen... ik tippetotje heb angst om dat tijdperk tussen de <span class="wpt-cijfers1">2</span> in... duizenden jaren en meer misschien, dat er absolute stilte zal heersen op de aardbol en dat alleen het onkruid zal groeien, zó hoog, en dat alleen de ondieren zullen voortwoekeren, zó wriemelend. Maar ouder wordend praatte ik die angst weg, het was iets onder mijn hart en ik noemde het maagpijn, ik ging bij alle dokters en ontving alle soorten poeders voor mijn maagpijn die geen maagpijn was, maar angst... angst om de duizenden jaren van absolute stilte en absolute dood die over de wereld gingen heersen: en nu tracht ik deze angst kwijt te raken met hem uit te schilderen, gelijk gij hem tracht kwijt te raken met hem uit te schrijven... en waar ik ga en sta en boeken opensla: overal zie ik hetzelfde: de angst voor het onnoembare dat als een noodlot in de lucht hangt... en wij die innerlijk gedwongen worden er over te schrijven of er over te schilderen, maken er ondanks alles nog Altijd een zekere schoonheid mee... en zo gebeurt het dat men in de encyclieke spectator of de fascistische linie of het scharlakenrode debat, die Schoonheid van de angst griezelig vindt, en die Realiteit van de angst veroordeelt als een realiteit die zij niet wensen te zien... en een mens zou zeggen: ik schrijf of ik schilder niet meer voor hen, doch als wij, enkelen, alléén die angst voelen, hebben wij dan ook niet de plicht de anderen te blijven en te blijven waarschuwen?</p><p class="wp-plat">Maar terwijl het verre gerommel van de donder vermindert, antwoorden allen tippetotje... mossieu colson van tminnesterie en de kantieke schoolmeester, de Dichter en dagbladschrijver johan janssens, professor spothuyzen en mtr. mots, gijzelf en zelfs kramiek: doch wat is onze plicht?... onze angst uit te spreken als een verwittiging... of onze angst alléén te dragen en te vermijden dat er paniek ontstaat... of er ons bij neer te leggen en ná de verschrikking het onkruid te laten opschieten tot de uebermens komt en nog een zeldzame mensenschedel vindt? En in de stilte zegt kramiek: en stel u voor dat het Mijn schedel is, die ze vinden!</p><p class="wp-witregel"> </p><p class="wp-tussenkop"><span class="wpt-cijfers1">valeers nicht krijgt een hart</span></p><p class="wp-platmetwit"><span class="wpt-cursief">Ondine bracht telkens iets anders mee, papieren bloemen om in een vaas te zetten, nu een kleed en dan een voorschoot... men had geen voldoende wisselgeld, daar in de winkel in de kleine stad van de </span><span class="wpt-cijfers1">2</span> <span class="wpt-cursief">fabrieken, en ze zei van dan maar ineens </span><span class="wpt-cijfers1">2</span><span class="wpt-cursief"> kleedjes in te pakken, daarmee was het gepast... ze bracht cacaopoeder mee, iets dat men zich te ter-muren niet aanschaffen kon</span> – <span class="wpt-cursief">wat zou men zich, buiten een paar houten kloefen, er w</span><span class="wpt-cijfers1">e</span>e<span class="wpt-cursief">l hebben kunnen aanschaffen?</span> – <span class="wpt-cursief">en ze maakte chocolade-thee en deed door valeer hun nicht roepen: dat hebt ge waarschijnlijk in uw winkel niet? zei ze. En verre van het in hun winkel te hebben, ze had het nog nooit gedronken en vroeg zich nog een tas... ze vroeg ook of ondine dat misschien iedere dag had gedronken, toen ze in de tijd op tkasteel woonde... en er was niet de minste boze bedoeling mee gemoeid, integendeel, zo argeloos was ze nog, dat ze dacht ondine een groot genoegen te doen, met haar aan die tijd te herinneren... tijd die ze misschien zélf graag zou beleven. Ze was nu </span><span class="wpt-cijfers1">15</span><span class="wpt-cursief"> jaar en had op korte tijd het lijf van een </span><span class="wpt-cijfers1">20</span><span class="wpt-cursief">jarige gekregen, vooral haar borst was iets ongelooflijks, maar ze begreep toch niet hoe het reeds om haar was, dat de jongens van ter-muren vochten tegen de boeren van hogerop: ondine zei eens tot de moeder van hun nicht, dat het maar best was dat de heren ter-muren hadden vergeten, want ze zou haar dochter op de zolder hebben moeten wegsteken: ik, ondine, was verstandig genoeg, en daarbij veel te encycliek, om hen niet te dicht te laten naderen, maar uw dochter!... ik weet niet wat er met haar zou gebeurd zijn. Ik kan haar toch niet in een zak steken, zei hun moeder. Ondine antwoordde dat in een zak steken moeilijk zou gegaan hebben, maar dat het toch mogelijk was haar uit de herberg te houden... want ze komt steeds bij ons wenen als er in de herberg iemand iets heeft gezegd over haar borst. Het was niet waar dat ze bij hen kwam wenen, maar ondine had hen beiden, valeer en zijn nicht, eens afgeluisterd en haar horen zeggen: mijn moeder wil dat ik er om lach, als ze in de herberg iets over mijn hart zeggen. En waar hun nicht zich het meest over verwonderde: dat men haar verbood om met valeer in het wildvrije rond te daggeren, alhoewel hij de enige was waar ze nog zou van verdragen dat hij iets over haar hart zei. Ze had thuis gevraagd waarom ze niet meer bij ondine en valeer mocht gaan... ze maken er chocolade-thee!... en zo helemaal nog een kind was ze, dat ze bij ondine kwam binnenlopen en zei: nu is er bij ons thuis ook cacao, de reiziger heeft ons een pak meegebracht.</span></p><p class="wp-witregel"> </p><p class="wp-tussenkop"><span class="wpt-cijfers1">witte en zwarte sneeuw</span></p><p class="wp-platmetwit">Nog is het juni en nog regent het steeds, en johan janssens, de dagbladschrijver, die samen met mossieu colson van tminnesterie van de trein van brussel komt, zegt dat volgens de tijdsberekening morgen de zomer begint, en dat men volgens hem ook daarin een verkeerde berekening moet hebben gemaakt: de enkele uren, die ze elk jaar mis zijn, foefelen ze weg in een schrikkeljaar, maar wie zegt dat ze niet nog een beetje méér mis zijn: wie zegt dat de wereld geen ronde bol is, maar misschien een ei met een dik achtervlak en een lange punt? want als ge na god ook aan de wetenschap niet meer gelooft, dan... dan... En met een glimlach, die zijn wanhoop zalft, gelijk wat confituur een harde boterham, besluit hij: morgen sneeuwt het misschien in juni. En mossieu colson voegt er aan toe: het sneeuwt n<span class="wpt-cijfers1">uu</span> al, maar het is zwarte sneeuw die valt over uw aan niets meer gelovende geest... en van sneeuw gesproken, ik heb daarover in mijn anthologie nog iets gevonden dat in een vergeten hoekje was neergeschreven: de sneeuw in de grootstad, en de <span class="wpt-cijfers1">2</span> agenten die door de zwarte brij hebben gedaggerd staan nu rond het cokesvuur... en over wat voor wereldschokkende dingen spreken zij wel?... de ene agent zegt: mais je l’ai dit à jefke en dolf!... en de andere agent knikt en knikt met het hoofd, met hangende mondhoeken, kijkend naar het cokesvuur... juist, zij hebben het gezegd aan jefke en dolf, en verder drogen zij hun schoenen... en verder zullen die schoenen weer nat worden, straks, als ze zullen voortgaan</p><p class="wp-plat">en johan janssens knikt en knikt, met hangende mondhoeken, juist zoals de ene agent... en hij zegt tot de andere agent, neen, tot mossieu colson: en dat doet mij denken aan wat ge daarstraks hebt gezegd, aan zwarte sneeuw... zwarte sneeuw in de grootstad: toen ik verleden jaar een voordracht hield over de Dichter en zijn tijd, waren er aanwezig <span class="wpt-cijfers1">12</span> luisteraars en een slaper die op het rhythme van mijn woorden aan het snorken was... en nadat het spel was geëindigd kwam er een haveloze en ietwat van geest simpele vrouw naar mij toe... met hoog toegeregen schoenen en een bruin verkleurd vormloos kleed... en ze legde mij haar geval uiteen, hoe ze gevraagd had om redacteur te worden aan het dagblad, maar hoe men haar geantwoord had, dat ze eerst een boek moest hebben geschreven om aan het dagblad te kunnen meewerken – dat zal wel die cynieker van een hooizolder hebben gezegd – en verder legde ze mij uit, hoe ze nu dat boek aan het schrijven was, en of ik het wilde ‘keuren’... en terwijl alle soorten erbarmen mij doorstroomden zei ik: jawel. Maar wist ik dat ik nooit dat boek ging ontvangen.</p><p class="wp-witregel"> </p><p class="wp-tussenkop"><span class="wpt-cijfers1">ik zou een lief moeten hebben</span></p><p class="wp-platmetwit"><span class="wpt-cursief">Naar ondines mening kwam die reiziger in cacaopoeder nogal veel over de drempel, bij hun nicht... hij moest eigenlijk in de stad van de </span><span class="wpt-cijfers1">2</span><span class="wpt-cursief"> fabrieken zijn, maar dwaalde seffens langs de kapellekensbaan naar ter-muren af... in de winkel van christus had hij haast nooit een bestelling, en ondine, die hem weer de onbewaakte barreel zag oversteken, vroeg hem op de man af wat hij hier toch verloren had... hij werd wat beschaamd... hij werd nogals dikwijls beschaamd als ondine hem een en ander vragen wou: hij was zo doorzichtig als glas, zij had nog nooit een man gezien die zo maagdelijk was, en dat voor een reiziger! Hij moest ziende blind door het leven stappen of anders was het niet mogelijk... hij was verliefd geraakt op dat hart van hun nicht, zoiets zag men ter ogen uit... en pas was hij de winkel binnengestapt of ook ondine stak haar neus binnen... zij vroeg hem hoe oud hij dacht dat hun nicht was... </span><span class="wpt-cijfers1">20</span><span class="wpt-cursief">, zegde hij... men lachte hem uit... ziet ge dan niet aan haar gelaat dat ze haast nog een kind is?... en hij, de lummel, werd weer beschaamd, werd weer vlammend rood, en in zijn ontsteltenis liet hij zich ontvallen dat hij dan zou gewacht hebben... gewacht, waarmee?... Hij zweeg en haatte ondine zo erg dat hij dacht... och, denken is weeral veel gezegd, hij was ook een van die mensen die zich met letterkunde bezig hielden, en gedichten maakten over de bomen die staan te dromen en over hun eenzaam hart, en die aanvoelen in plaats van te denken... hij voelde hoe hij van glas was en die ondine van staal, en hij haatte haar dus niet: hij had angst dat ze hem zou gebroken hebben. Toch was het nutteloos dat ondine schampneuzen wierp bij christus, hij had hen bekoord met zijn naïeve woorden: hij is zo braaf, antwoordde men haar. Braaf? daar moest ondine ferm mee lachen: wat zijt ge er mee, braaf te zijn, als ge u daarvoor een leven lang moet laten schoppen door iedereen die niet braaf is... en braaf? herhaalde ze, was het niet veel meer omdat hij zich had laten ontvallen, dat ze in brussel een grote commerce hadden? Men antwoordde dat het van harentwege niets anders dan nijd was omdat zij, ondine, aan geen lief geraakte: daar lachte ondine om, veel te luidruchtig... zij somde allen op die met haar hadden willen trouwen... en om hen te overtroeven kocht ze zich in de stad een parasol, alhoewel er maar een flauw winterzonnetje hing, afgewisseld met veel regenvlagen. Was het echter geen waarheid, diepe diepe waarheid, wat men haar gezegd had over een lief? Neen, zei ze, dat ik mij zo ellendig voel is veel meer omdat het geen zomer wil worden, en ik niet tegen die regen iedere dag kan... ik denk dan te veel aan pijn en dood... ik denk dan dat ik ook niet lang zal leven, want ik voel mij zo triestig en zo moe... en ook, sterven is niets, maar sterven gelijk ik, die geleefd heb zonder te weten waarom ik leefde: ik zou moeten een lief hebben, een man</span></p><p class="wp-plat"><span class="wpt-cursief">en had ze dat moment geen pijn gewaar geworden in haar buik, ze zou moeten lachen hebben om haar eigen meer dan zonderlinge gedachtengang.</span></p><p class="wp-witregel"> </p><p class="wp-tussenkop"><span class="wpt-cijfers1">een brave en wat oudwordende sociaal</span></p><p class="wp-platmetwit">Johan janssens vertelt in zijn hoedanigheid van mens: ik ga u vertellen over een brave en wat oudwordende sociaal, die, toen hij nog een kind was, in een andere kleine stad van <span class="wpt-cijfers1">2</span> fabrieken woonde... waar zij gebroodroofd werden omdat zij socialen waren en zich bij de vereniging hadden aangesloten... en hoe hij daarom in deze kleine stad van de <span class="wpt-cijfers1">2</span> fabrieken op de labor kwam werken, en zich bij de allereerste socialen aansloot, en savonds het gazetje recht-en-vrijheid hielp verspreiden... eerst lange jaren na zijn dagtaak in de labor, en daarna, toen ze al wat leden hadden die een bijdrage betaalden, officieel en voor een hongerloon... hoe daarna de partij groeide tot een monsterpartij, met een cinema en een bakkerij en een kliniek en een bibliotheek en een drukkerij en een coöperatief, waarvan de functionnarissen per auto reden... maar hoe hij toch braaf en ziende blind het gazetje recht-en-vrijheid bleef verspreiden voor immer hetzelfde hongerloon... en hoe daarna tenslotte deze laatste oorlog uitbrak, en hij naar frankrijk vluchtte met het geld dat hij juist opgehaald had met de gazetjes... doch, gevlucht in frankrijk, dacht hij er aan dat het opgehaalde geld niet van hem was, en het gazetje recht- en-vrijheid niet meer werd verspreid... en hij kwam terug. Met het geld, en begon opnieuw het gazetje rond te dragen. Doch bedenk dat ondertussen de wereld was omgekeerd: de nazis hadden de democratie afgeschaft en de sociale partij ontbonden, en vulden recht-en-vrijheid met h<span class="wpt-cijfers1">uu</span>n proza – maar de brave sociaal begreep niet, dat bij zijn terugkeer een nieuw hoofdstuk was begonnen: hij zette ietwat dom dat oude hoofdstuk voort, en verspreidde het nazistische ‘recht-en-vrijheid’-je. Toen ging de oorlog voorbij en het hoofdstuk der nazis werd afgesloten, de wereld werd terug de oude wereld, waarin de brave sociaal, zeer tot zijn ontstelde verwondering, een verrader der socialen werd genoemd...</p><p class="wp-plat">en johan janssens zwijgt even in zijn hoedanigheid van mens, en zet dan zijn vertelling voort: zie, dat was mijn inleiding, en nu kom ik voor de pinnen met het eigenlijke verhaal over de brave en al oudwordende sociaal: hij zit savonds in zijn huiskamer, en de radio speelt en de gazet der socialen ligt op zijn knie, en hij spreekt met zijn vrouw – die een brave en al oudwordende vrouw van een sociaal is – en hij zegt: onze sociale <span class="wpt-cijfers1">1</span>ste minister, dát is een groot man... maar waarom zou hij nu geen grote hoed meer dragen?</p><p class="wp-witregel"> </p><p class="wp-tussenkop"><span class="wpt-cijfers1">de interpellatie</span></p><p class="wp-platmetwit">Daar komt johan janssens al de kapellekensbaan afgestapt, en het is nog maar pas nanoen... hij moet in brussel de trein van <span class="wpt-cijfers1">12</span> u. <span class="wpt-cijfers1">5</span> hebben genomen of het is niet mogelijk... en tippetotje, die nog altijd de onbewaakte overweg aan het schilderen is, legt haar palet neer en vraagt: ge zijt daar zo vroeg, en ge ziet er precies gelijk een geslagen hond uit... is er iets met het werk waarmee ge uw brood, en het brood van de kleine jo janssens, verdient? En johan janssens staat waar hij staat, doch weet niet waar hij staat... en hij kijkt naar de schets van tippetotje, doch weet niet waar hij naar kijkt: zijn hart is <span class="wpt-cijfers1">1</span> wonde godverdomme en hij vloekt: nu werd ik op het dagblad geïnterpelleerd door de hoofdredacteur die mij vroeg waarom ik Steeds over de schilders picasso en magritte schreef, en ik keek hem verbaasd aan en antwoordde: ik schreef ook over breughel en bosch en kurt peiser en permeke!... maar de hoofdredacteur schudde het hoofd, en zei dat Men hem gezegd had dat ik te veel over picasso en magritte schreef... want al zijn zij grote, t.t.z. bekende ultramarxistische kunstenaars, we hebben in de eerste plaats te denken aan ons eigen kliekje van naar uw mening onbelangrijke schilders en dichters en beeldhouwers... en die veroordelen het werk van picasso en magritte, omdat de ene een cubist is en de andere een surrealist, en zij begrijpen dat niet, cubisme en surrealisme, zij schilderen stillevens en landschapjes gelijk dat altijd de gewoonte is geweest... en gelijk wij dat altijd gewend zijn geweest, moet ge over hen schrijven en zeggen dat zij de Grootste kunstenaars zijn... Maar... antwoordde ik... Doch de hoofdredacteur stak de hand op en zei: zwijg. En ik, johan janssens, zweeg. En de hoofdredacteur sprak verder: wij zijn gewend voor alles een raad op te richten, en we zullen voor het geestesleven ook een raad oprichten, bestaande uit intellectuelen die tenminste bevoegd zijn om over kunst te spreken... en deze intellectuelen zullen samenkomen iedere week, en beslissen wat gij, johan janssens, zult schrijven of niet schrijven. En ik, johan janssens, eiste dat mij eerst die lijst van intellectuelen werd getoond: en op de <span class="wpt-cijfers1">1</span>ste plaats stond dr. pascalius prostituaan. Goed. En ik nam mijn maandloon in ontvangst al zwijgend, en al zwijgend verliet ik de redactie van het dagblad: hoewel mijn hart <span class="wpt-cijfers1">1</span> wonde was godverdomme, dacht ik er met leedvermaak aan, hoe de bijdragen voor het geestesleven... die ik slechts klaar krijg met te schrijven dat mijn vingeren in kramp staan... en die ik nu ja dan neen zal mogen plaatsen... hoe die bijdragen van hand tot hand, van dr. tot pr. zullen gaan, en de ene ja zal zeggen en de andere neen – terwijl de grote hoop Niets zal durven zeggen – en hoe er om het jaar, in plaats van om de week, een pagina zal klaar komen.</p><p class="wp-witregel"> </p><p class="wp-tussenkop"><span class="wpt-cijfers1">dode zielen</span></p><p class="wp-platmetwit"><span class="wpt-cursief">Maar de pijnen, die ondine sedert die nacht haast nooit meer kwijtraakte, kwelden haar meer dan alles... zij had het broodnodig ruzie en ambras om zich heen te zaaien, herrie te schoppen, en kleren te dragen waar een ander niet van dromen dorst: het was haar enig houvast in het leven. En ondertussen bleef valeer lopen gelijk een sjodder, in zijn gelapt en gescheurd werkvestje... om naar hun nicht te gaan had hij geen tijd, de dakgebinten der villas moesten geplaatst worden, want het regende en regende... maar toch, als er in de late avond tijd was, ging hij evenmin... hij bleef bij zulma achter de kachel zitten, al likkend aan zijn gescheurde vingernagels en het stukgetrokken vel zijner handen: hij had overal pijn en was te moe om zelfs honger te voelen. En hun nicht... hij moest er op de een of andere manier wat van vernomen hebben, want anders had hij daar zo stom niet zitten dubben... of was dat dubben wat hij deed?... hij legde zijn gekweld hoofd op de roede van de kachel neer, en sliep dadelijk in, gebroken door heel de dag te kletteren en te klauteren, en te worstelen tegen zijn doodsangst, ginder op die stellingen. Aan de andere zijde van de kachel zat vapeur aan zijn uitvinding te denken, hij had er de laatste tijd niet meer durven naar omkijken gelijk ze onder stof bedolven lag... vroeger, dag-in en dag-uit er aan werkend, had hij steeds goede moed gehad... morgen is het klaar, dacht hij dan iedere dag... maar nu, met ginder aan die </span><span class="wpt-cijfers1">4</span><span class="wpt-cursief"> villas te werken, scheen het hem of hij van op afstand zijn uitvinding in haar ware gedaante overzien kon, en twijfelde hij er aan of hij, carolus bosmans, wel in staat ging zijn om de vraagstukken op te lossen waar men nu al eeuwen naar zocht... wie of wat zijt ge eigenlijk, zei hij tot zichzelf... zijt ge nu die dwaze knoeier, die halve gek die men in u ziet, en die met een idee-</span>fi<span class="wpt-cursief">xe rondloopt, of zijt ge waarlijk een... een geniaal iemand... die intuïtief vinden kan waar alle geleerden hebben over heen gekeken? Hij wist het niet, al geloofde hij dat hij t</span>ó<span class="wpt-cursief">ch... en daarna vergoelijkte hij het een beetje, alsof iemand zijn gedachten gehoord kon hebben en er om lachen zou. Wat mij ontbreekt is studie, zei hij. Ik zou mijn Werktuigkunde moeten herzien, ik zou weerstand der Bouwstoffen moeten leren, en dingen, hoe noemen ze dat, meetkunde der Ruimte... doch, dat waren zaken die hij reeds vanaf zijn </span><span class="wpt-cijfers1">16</span><span class="wpt-cursief">de jaar had gezegd, en die hij nu om de </span><span class="wpt-cijfers1">3</span><span class="wpt-cursief"> of </span><span class="wpt-cijfers1">4</span><span class="wpt-cursief"> jaar eens herhaalde zonder het ooit uit te voeren. De avond verliep in doodse stilte en rust. Maar als ondine binnen kwam porde ze deze dode zielen wakker, en vroeg ze bescheid over het werk... hoeveel hout er nu verbezigd was, en of de katrol, die per dag was gehuurd, nog niet kon terugbezorgd worden: nu de trappen geplaatst zijn, kunt ge misschien alles bovendr</span>á<span class="wpt-cursief">gen, zei ze. Valeer zat haar stom aan te gapen en keek naar zijn vader: zijn vader wist het ook niet: het werk was boven zijn krachten, hij moest het alles om zo te zeggen alleen doen... want valeer, kon die eigenlijk wel meegerekend worden?</span> – <span class="wpt-cursief">vandaag had valeer plinten moeten aanslaan, het gemakkelijkste werk dat er trouwens aan een huis was te doen... en als hij, vapeur, die ondertussen deuren had geplaatst, komt kijken, wat ziet hij dan?... valeer, die er alle plinten verkeerd heeft aangeklopt</span> – <span class="wpt-cursief">hij geloofde dat ondine zoiets niet begreep, zij sprak van rekenen en cijferen, terwijl hij maar aan </span><span class="wpt-cijfers1">1</span><span class="wpt-cursief"> ding dacht: aan het bed, waarop hij zich eindelijk kon gaan neerleggen. Ondine echter begreep het maar al te goed, doch wat was haar het leven waard als ze niemand pesten kon?: niets, ze kon dan evengoed een kram in de muur slaan en er zich aan verhangen.</span></p><p class="wp-witregel"> </p><p class="wp-tussenkop"><span class="wpt-cijfers1">zelfs een ondine begaat domheden</span></p><p class="wp-platmetwit"><span class="wpt-cursief">De gedachten van vapeur kropen rondom de zaak heen in een eindeloze spiraal... in het lastenboek bevond zich een bladzijde over het glaswerk, en de </span><span class="wpt-cijfers1">1</span><span class="wpt-cursief">ste dagen had hij gezegd: ja, dat is iets voor de glazenmaker... maar nu de deuren en ramen geplaatst raakten, en er nog geen glazenmaker van ver of van nabij was komen opdagen, groeide zijn onrust: en hij had angst van glas: het brak, het scheurde en viel in stukken, het sneed uw polsen over. En al wat hem dus restte was zijn winst</span> – <span class="wpt-cursief">haha, mijn winst, zeg liever mijn verlies</span> – <span class="wpt-cursief">aan iemand anders geven die w</span><span class="wpt-cijfers1">e</span>e<span class="wpt-cursief">l glas dierf inzetten. Maar neen, dat kon toch allemaal niet zijn, een schrijnwerker aanvaardde geen glaswerk... of toch wel... en hij dierf uit zijn spiraalgedachten niet weg gaan, uit angst dat hij de waarheid zou vernomen hebben: de waarheid, dat hij zich gebroken en geradbraakt, en suf had gezwoegd, voor niemendal... en dat ware nog niets geweest, hij gaf de schoonste jaren van zijn leven als hij gewerkt had </span><span class="wpt-cijfers1">7</span><span class="wpt-cursief"> om </span><span class="wpt-cijfers1">7</span><span class="wpt-cursief">... zijn wreedste onrust bestond hierin, dat hij er nog fantastische sommen zou moeten aan toeleggen hebben. Het is de fout van die snotneus van een ondine, verweerde hij zich... maar zou hij op een rechtbank wat kunnen winnen, met zich achter zijn dochter weg te steken? godomme, godomme. En moeten wij nog niets op het hout afkorten? vroeg hij haar. Ja, dat was waar, er was een maning gekomen... doch ondine kon niet zomaar van het geld scheiden... de bankbriefjes hadden zich opgestapeld tot een dik pak... ze had het een andere plaats gegeven, want gelijk het daar lag was het zo armemensen-achtig, net of men wat kunnen sparen had door jaren hard wroeten en zich tekort-doen... ze had uit de stad een ijzeren koffertje meegebracht, en nu was het zonde om dat leeg te maken en er die stomme houthandel mee te betalen... misschien als het weer eens de </span><span class="wpt-cijfers1">1</span><span class="wpt-cursief">ste van de maand ging worden, dat ze er d</span>á<span class="wpt-cursief">n aan denken zou... nu ging ze voort met zich allerhande dingen te kopen zonder zich zorgen te baren. En als het de </span><span class="wpt-cijfers1">1</span><span class="wpt-cursief">ste van de maand was... van de maand juli waarin het bogot n</span>ó<span class="wpt-cursief">g steeds regende... nam ze </span><span class="wpt-cijfers1">1</span><span class="wpt-cursief">.</span><span class="wpt-cijfers1">000</span><span class="wpt-cursief"> frank in handen, keerde en herkeerde ze dat briefje, al weifelend, al rondkijkend naar alle levenloze dingen: en ze zag zichzelf het koffertje sluiten, en met de </span><span class="wpt-cijfers1">1</span><span class="wpt-cursief">.</span><span class="wpt-cijfers1">000</span><span class="wpt-cursief"> frank in handen naar de zolder sluipen, om het te verbergen in een blikken doos. Toen ze zich omkeerde verschoot ze niet weinig, het hoofd van valeer in het open gat van de valdeur te zien... pas dán begon ze zich rekenschap te geven van de misdaad, die iemand anders in haar had begaan, en ook pas dán begon haar hart te jagen: hoe lang stond hij daar reeds? Hij ging regelrecht naar de doos, hij schopte er haast op... maar neen, hij stapte er over heen en nam wat tabaksblaren die er te drogen hingen. En almeteens zag hij ondine... hij verschoot op zijn beurt, en vroeg haar of zij er niets zou van zeggen. Van wat? Dat ik mij een tabaksblad heb genomen, stamelde hij... hij was zo kleintjes en nederig, dat hij begon uit te leggen hoe hij zich wel een stenen pijp had mogen kopen, maar haast geen tabak kreeg. En steekt ge dat dan z</span>ó<span class="wpt-cursief"> in uw pijp, vroeg ondine. Ze bedoelde het als een grap, om hem eens aan het lachen te krijgen en te tonen dat ze zijn medeplichtige kameraad wou worden: doch zo een sul was hij dat hij geen grappen verstond, maar uitleg begon te geven: ze kreeg weer een dier zeldzame buien van medelijden... telkens ze zonder kleerscheuren door een kwade streek was heengesparteld, permitteerde ze zich wat medelijden met anderen, die niet zo slim waren... die niet zulk een razend geluk hadden. Ze vroeg hem waarom hij niet meer naar haar nicht toeging, en ze was vanzins hem raad te geven... maar hij sloot zich koppig op in zijn sulligheid: daarom! antwoordde hij ontwijkend op al haar vragen. Ze haalde de schouders op en ging lachend beneden. Het was een domheid van haar, ze moest hem eerst beneden hebben gejaagd, en zijzelf moest achterna zijn gekomen... maar... zelfs een ondine begaat domheden.</span></p><p class="wp-witregel"> </p><p class="wp-tussenkop"><span class="wpt-cijfers1">deep river</span></p><p class="wp-platmetwit">En daar komt mossieu colson van tminnesterie buiten adem toe, <span class="wpt-cursief">als de anderen reeds de domheid van ondine hebben aanhoord</span>... en hij zegt verbolgen dat zij eerst zijn geschiedenis over bessie smith moesten aanhoord hebben... o bessie smith, zegt hij... en vervolgens weet hij niet meer wat hij moet zeggen, tot hij eensklaps met rauwe wanklanken een negerzang uit zijn kloten slaat: o wat hangen er vreemde vruchten aan de bomen in zuid-amerika! En kramiek schiet in een lach. En mossieu colson beziet hem met ogen die hem de kop zouden kunnen inslaan: bessie smith was een negerin wier ziel heen en weer werd geschud gelijk een stofvod tussen de katoenplantages en de gasovens der amerikaanse voorsteden... terwijl die ziel eigenlijk had moeten openblommen gelijk een wilde plant in haar eigen land: afrika: en tis daarom dat zij deep river zong... want voor haar was de jordaan, die diepe rivier welke de joden van het beloofde land scheidde, eigenlijk de atlantische oceaan die de negers van zuid-amerika van afrika scheidt... en het is daarom dat zij zong: o wat hangen er vreemde vruchten aan de bomen in zuid-amerika, doelend op haar broers en zusters die er gelyncht worden... en het is daarom dat zij zong over de hemel die hen is beloofd, maar het zal wel zijn zoals in de tram te new york, met een compartiment voor Blanken en een voor negers. En dan... zegt mossieu colson van tminnesterie, plechtig en ingetogen... bessie smith ging weer een avond optreden, doch onderweg slipte de auto waarmee men haar vervoerde en men haalde er haar onderuit met overgesneden ader, waaruit het bloed... het bloed van deze zwarte zangvogel... wegvloeide gelijk het kostbare vocht uit een omgevallen fles... haast u haast u... en men reed er mee naar het dichtstbije hospitaal, maar daar was het een hospitaal voor blanken, en aan de poort zei men, dat het tot hun leedwezen niet was toegestaan om negerinnen te aanvaarden... kloek kloek, zei ondertussen het wegstromende bloed van bessie smith... en men reed er mee naar een volgend en weer een volgend hospitaal, tot men tenslotte een klein en primitief ingericht hospitaal voor negers vond: doch daar toegekomen was de fles leeggelopen: o wat vloeien er wondere flessen leeg in amerika</p><p class="wp-plat">en mossieu colson van tminnesterie zwijgt, en met hem zwijgen al de anderen mee. En alleen uw vrouw zegt met de echte schrijnende galgehumor der negers uit amerika: het is mij of ik in deze stilte van deze regendag van juli het bloed van bessie smith hoor kloekkloek zeggen... maar tzal wel de goot van ons achtergebouwtje zijn.</p><p class="wp-witregel"> </p><p class="wp-tussenkop"><span class="wpt-cijfers1">butaangas</span></p><p class="wp-platmetwit">Het is <span class="wpt-cijfers1">1</span> van die grondeloos-triestige zondagnanoenen, waarin de schrijver, boontje, alleen zit... en als hij alleen zit dan zit hij alleen:</p><p class="wp-plat">moegevochten tegen de immer wassende vloed van Dwaasheid, tegen de slingerplanten welke in het oerwoud opschieten achter de baanbreker... en het pad, dat hij zich hakte al vechtend voor zijn leven, weer dadelijk dichtstoppen... moegevochten tegen zijn vijanden, en tegen zijn vrienden die zijn ergste vijanden zijn... moegevochten tegen hen die ideeën verkopen welke aan zijn ideeën gelijken, en die in hun gelijkenis overal binnendringen gelijk butaangas: zeer licht van gewicht, maar stinkend en gevaarlijk. Want al verkondigt boontje een nihilisme, zijn nihilisme is toch niet troosteloos: hij weet, hij voorvoelt zeer vaag, dat uit de botsing der nu bestaande wereld-ideologieën weer iets nieuws, weer iets Anders zal te voorschijn komen... en zal het ook dán nog niet veel beter zijn, er zullen toch ook nieuwe boontjes te voorschijn zijn gekomen. En zijn nihilisme is ook niet sadistisch gelijk dat der anderen, wier nihilisme bedrieglijk aan het zijne gelijkt: zij dansen de carmagnole op de puinhopen en lopen met hun ding uit hun voorbroek, al lallend en al vloekend en al vóórt kapotslaand: boontje echter verkondigt het nihilisme van de toekomst, waarin de droom van de Dichter dichter bij de aarde zal worden geplaatst</p><p class="wp-plat">doch daarom is het niet <span class="wpt-cijfers1">1</span> van die grondeloos-triestige zondagnanoenen waarin de schrijver alleen zit... het is een grondeloos-triestige zondagnanoen, omdat hij dat tussen haakjes geschrevene, niet klaar en duidelijk genoeg, niet springlevend en stralend genoeg, kon uitdrukken... want zittend tussen de boeken die hij heeft geschreven, en waarvan hij zich niet eens de moeite getroost er het stof af te blazen, ziet hij daar ‘vergeten straat’ liggen... en zij ligt er inderdaad vergeten... en als hij die naam ziet, louis-paul boon, en als hij leest wat die louis-paul boon heeft geschreven: godomme, wat voor een zot is dat, denkt hij dan. En dan vraagt hij zich af waar die louis-paul boon dat toch allemaal uit zijn koker haalt, om dingen te schrijven die hij niet meent! En ‘verge ten straat’, zie eens: iedereen neemt een titel waar iets van vergeten in voorkomt... vergeten straat, vergeten dorp, vergeten woning, vergeten man... en iedere schrijver loopt dus rond met de gedachte van vergeten te kunnen leven en zich de anderen niet meer te moeten aantrekken, want het ge<span class="wpt-cijfers1">m</span>eenschapsleven wordt een dringender noodzaak, maar het individu gaat aan dit ge<span class="wpt-cijfers1">m</span>eenschapsleven kapot... en iedere schrijver neemt iets waar straat in voorkomt... vergeten straat van de vissende kat zonder vreugde zonder einde. En van daaruit ziet ge hoe klein de mens als schrijver is: hij peinst dat alles uit zijn eigen kokertje komt en het is niet waar, het zijn ideeën die in de lucht hangen gelijk butaangas, en dat zijn hersentjes binnendringt. En daarom is het een zondagnanoen van grondeloze triestigheid: omdat deze dingen alléén op papier komen... maar de dingen, waar hij zich moe heeft op getobd, nooit geboren worden.</p><p class="wp-witregel"> </p><p class="wp-tussenkop"><span class="wpt-cijfers1">regen en oude kant</span></p><p class="wp-platmetwit">Dat is nu al in het midden van juli en het regent nóg steeds immer, hele dagen en hele nachten regent het en regent het... en uw vrouw, wier bloed te dun is, en wier zenuwen haar weer parten spelen, staat vanachter het raam naar die regen te kijken, al zeggend dat we in ander jaren in de ardennen zaten, met ons tent... weet ge nog hoe we ginder aan die bron in het woud zaten, of aan die beek die over de keien spoelde, stel u voor dat we daar n<span class="wpt-cijfers1">uu</span> zitten, en het regent, en het is slecht voor mijn zenuwen, en in ander jaren zaten we met ons tent in de kempen... weet ge nog hoe we ginder achter dat dennenbos zaten, en stel u voor dat we daar n<span class="wpt-cijfers1">uu</span> zitten, en het regent, en het is slecht voor mijn zenuwen... en ge onderbreekt haar: jawel, doch het is ook slecht voor m<span class="wpt-cijfers1">ij</span>n zenuwen. Maar uw vrouw stoort zich niet aan uw zenuwen, ze bidt verder haar litanie van de regen, en zegt dat het de schone vrouw lucette ook niet zal meevallen, want waar zij in ander jaren met ons meeging naar de ardennen, en in de tent naast de onze verbleef, samen met haar kantieke schoolmeester, kan ze nu niet naar de ardennen... ten <span class="wpt-cijfers1">1</span>ste met de regen die slecht is voor mijn zenuwen, en ten <span class="wpt-cijfers1">2</span>de met het fijne stuk shrapnell dat in haar dij aan het uitzweren is, daar ze met de vlucht, met de oorlog van <span class="wpt-cijfers1">40</span>, in het bombardement is geweest... ze ligt daar nu, en het stuk shrapnell is er uitgehaald... ze zal vanavond niet komen, en we zullen weer alleen zitten en ons moeten vermaken met naar de regen van juli te luisteren en het zal slecht zijn voor mijn zenuwen. En uw vrouw staat nog steeds aan het raam, nadat ge hoordet aankloppen en mossieu colson van tminnesterie binnenliet... en hij ziet haar daar staan – zij hier aan deze kant van het glas, en de regen aan de andere kant van het glas – en hij zegt dat hij nu plots de titel gevonden heeft voor zijn verhaal: regen en oude kant: want ik had eerst arseniek en oude kant genomen, naar het voorbeeld van de film die men eens heeft gespeeld, en waarin <span class="wpt-cijfers1">2</span> oude vrouwtjes, gekleed in oude kant, in hun kelder verscheidene mensen hadden vermoord met arseniek... maar hoe vlug zal die film niet vergeten zijn, en zal daardoor die titel geen betekenis meer hebben?... welnu, ik zal mijn verhaal zich laten afspelen in de regen, en het regen en oude kant noemen, luistert ge?:</p><p class="wp-plat">de gezusters lammens waren vroeger met <span class="wpt-cijfers1">3</span>... en de <span class="wpt-cijfers1">1</span>ste onder hen is nu de weduwe van een dokter, die in een proper maar rotgeschuurd huis woont, samen met de <span class="wpt-cijfers1">2</span>de haast even oude zuster, die in haar jeugd wat gevrijd heeft doch nooit getrouwd is geraakt... beiden zijn ze oud en grijs geworden, om vanachter de gordijnen het beetje natgeregende straat te bespionneren... maar nu gaan ze in de avondlijke regen met hun opgestoken paraplus eens op bezoek bij de weduwnaar, die met de <span class="wpt-cijfers1">3</span>de zuster was getrouwd, nadat hij een tijd met de nietgetrouwde zuster had gevrijd. En hier begint het drama. Terwijl deze oude en grijsgeworden meneer de <span class="wpt-cijfers1">2</span> oude en grijsgeworden zusters buitenlaat, kust hij in de gang, heel even, de nietgetrouwd geraakte zuster... op dat ogenblik keert de oudste zuster, die de weduwe is van een dokter, en die de <span class="wpt-cijfers1">2</span> natte paraplus uit de paraplustandaard had gehaald, zich om en ziet ze wat daar gebeurt. En hier houdt het drama op. Maar als ze nu beiden achter de gordijnen zitten en naar de straat kijken, om te zien wat daar in de regen zou k<span class="wpt-cijfers1">u</span>nnen gebeuren, zegt de oudste zuster steeds: en gij dan... gij laat u wel kussen in de gang.</p><p class="wp-witregel"> </p><p class="wp-tussenkop"><span class="wpt-cijfers1">het paardeding... of een vergeten thema</span></p><p class="wp-platmetwit">Met dat de schone vrouw lucette bijna genezen is van haar stuk shrapnell, dat in haar been was geraakt in het bombardement van tjaar <span class="wpt-cijfers1">40</span>, en zij wat bleekjes aan de arm van de kantieke schoolmeester tot aan uw huis is geraakt, heeft uw vrouw een stuk van een feest ingericht – slagroom, ananas, een fles drank – en kramiek, die zich weer godomme tussen het gezelschap heeft gemengd, zegt dat we nu allen in onze blote zouden moeten zitten en dat het dan de Hoge wereld zou zijn. En iedereen kijkt zich herinnerend naar u op: ja tis waar ook... gij schrijft niets meer over de hoge wereld <span class="wpt-cursief">en gij schrijft niets meer over meneer achilles derenancourt... onze roman dreigt zijn evenwicht te verliezen! </span>En een druppeltje nemend van die Ene fles, dist ge de vertellingen op die boone met zijn grote moustache u van vader op zoon heeft overgeleverd: ik, boone met mijn grote moustache, was indertijd koetsier bij de huurhouder metdepenninck, en moest dan snachts met de koets naar het huis waar de stinkerds van rijkemensen een stuk van een feest gaven, en de meid... kent ge madame d’haens van de beenhouwer? welnu die was daar indetijd De meid... en de meid, die nu madame d’haens is, liet mij en de andere koetsiers langs de dienstbodendeur in de donkere binnen, en liet ons door het sleutelgat in de kamer kijken waar dat stuk van een feest werd gegeven... en wat we dáár zagen!... sommige vrouwen godverdomme, ik geloof dat in die hun gat een duivel moet zitten. En toen ik, boone met mijn grote moustache, nog een aankomende jongen was moest ik bij de oude meneer derenancourt<a id="footnote_9789029568043_-5887-6-backlink" class="footnote-anchor" href="#footnote_9789029568043_-5887-6">[6]</a> die een klein kasteel had laten inrichten voor een kleine hoer... en ik die de jongste koetsier was bij metdepenninck, moest in dat klein kasteel bij die kleine hoer de koets gaan wassen, iedere zaterdag, en de <span class="wpt-cijfers1">1</span>ste zaterdag dat ik er heen ging, doorheen de tuin, en dat ik in het koetshuis geen spons of geen zeemvel vond, ging ik aankloppen aan de deur van de wintertuin... en van binnen werd er ongeduldig geroepen wat er toch was, en waarom ik buitenbleef? en ik kwam binnen en daar stond mij die jonge hoer zo in haar bloot lijf zich de haren te kammen, en ze keek mij spottend aan, en vroeg mij wat ik daar toch stond te kijken, en wat dat daar was, in mijn broek, en ze joeg mij hoonlachend buiten, gelijk men een hond buitenjaagt die een stuk vlees heeft zien liggen. Haja... en ik, boone, die indetijd koetsier was, heb u daar juist verteld over madame d’haens die er indetijd De meid was... welnu ze was er als zeer jong meisje gekomen, en had zo nu en dan geruchten opgevangen, over een <span class="wpt-cijfers1">2</span>de minnaar die tersluiks bij die kleine hoer in dat klein kasteel kwam, en die zoals men fluisterde een paardeding had... maar nu op een keer zonder dat zij het wist, had haar jonge madame lachend aan haar <span class="wpt-cijfers1">2</span>de minnaar gevraagd of hij zijn enorm ding reeds aan die kleine jonge meid had laten bekijken... en die heer ging naar het koetshuis achter in de tuin, terwijl haar jonge madame zélf zei: ga achter in het koetshuis een fles bier dragen voor boone die er de koets moet wassen... en ginder de poort van het koetshuis openend ziet ze er in de plaats van boone die meneer staan. En nu, nu ze al sinds jaren madame d’haens van de beenhouwer is geworden, herinnert ze zich nóg altijd die historie en zegt ze als ze mij ziet: boone, die keer dat men mij zei dat gij in het koetshuis waart, en dat ik de poort opende en daar dat paardeding zag!... En dan legt ze nóg de ene hand voor de ogen en houdt ze met de andere hand nóg het bonzen van haar hart tegen.</p><p class="wp-witregel"> </p><p class="wp-tussenkop"><span class="wpt-cijfers1">hetzelfde vergeten thema... maar omgekeerd evenredig</span></p><p class="wp-platmetwit">Doch pas is dat stuk van een feest afgelopen en zijn de genodigden naar huis, en zit ge daar weer alleen met uw vrouw, nog een ogenblik starend naar de volle asbakken en de lege druppelglazen... of uw vrouw begint op haar beurt de dingen te vertellen die gebeuren in de <span class="wpt-cijfers1">1</span>ste vuile huizen achter de labor... en waar het dus de encyclieke lage wereld is in plaats van de encyclieke Hoge</p><p class="wp-plat">en waar ernestine woont die een klein uitgezwommen vrouwtje is dat met een encyclieker is getrouwd... met een lange magere ziekelijke azijnzeiker van een encyclieker, die zijn vrouw de eerste jaren van hun huwelijk lappen op haar kop gaf en heel de nanoen in bed bleef liggen terwijl zij heel alleen de blok van vóór het gat moest slepen... en in die tijd was hij maar een marskramer, doch terwijl hij in bed bleef liggen moest ernestine in de zeer vroege morgen de markten doen, en in de nanoen in een kleine bonneterie werken, en in de avond op een pasgesticht fabriekje gaan werken... en de rest sliep zij wat... het is te zeggen, sliep zij niet, maar liet zij zich in bed pijnigen en martelen door hem... om dan in de morgen met opengestampte buik een nieuwe markt te doen, al dragend en sleurend aan pakken. En deze ernestine vertelde mij dat hij <span class="wpt-cijfers1">3</span> keer per dag op haar kruipt en stampt en stampt zodat zij nooit plezier heeft, maar steeds schromelijke pijn – ik kan het geloven, op zo een manier – en ik ga bij hen binnen en die encyclieker is alleen thuis, en daar ik openhartig en vrij ben geworden... want slapende bij de hond betrapt men de vlooien van de hond... vraag ik hem een sigaret: en van de christelijke leer uitgaande dat niet-christelijke vrouwen hoeren zijn, en van de encyclieke leer uitgaande dat niet-christelijke hoeren eerst door de encycliekers moeten gebruikt en daarna aan de openbare verachting prijsgegeven worden, komt hij zeer dicht bij mij en vraagt hij zich met een geel licht in zijn ogen een kus... een ‘bees’, zoals men dat in het dialect van ter-muren zegt... en ik antwoord hem dat wij thuis nog een hele kom bessen hebben, met suiker op, en als hij wil dat hij die in zijn encyclieke kloten mag slaan. Doch... ik geloof dat ik afdwaal, en als ik afdwaal zult ge dat in uw boek over de kapellekensbaan moeten op punt stellen... maar ernestine vertelde mij op een eeuwig zwijgen...</p><p class="wp-plat">o wat is uw vrouw toch een vat... neen een riool, want gij zijt tenslotte het vat... en ook dat is niet juist, gij zijt tenslotte een verdere riool, en deze ‘Kapellekensbaan’ is het vat waarin alle dingen samenkomen die op een eeuwig zwijgen werden verteld</p><p class="wp-plat">...vertelde mij op een eeuwig zwijgen dat zij als jong meisje naar het toneel ging kijken van de encyclieke zondagskring, en dat de paster naast haar kwam zitten en onder haar rokken tastte naar haar ding en zich een krulleke vroeg van die haren... en zoiets vertelde zij met ogen die vroegen wat er nu verder met de wereld gebeuren moet?</p><p class="wp-plat">en uw vrouw bekijkt u op haar beurt met ogen die vragen wat er nu verder met de wereld gebeuren gaat... doch het laat u onverschillig – niet wat er met de wereld gebeurt, doch wat er onder pasters gebeurt – want die pastergeschiedenis is in tegenstelling met de paster-en-zijn-meidgeschiedenis toch een geschiedenis die niet kán verteld worden, want de gelovigen zullen het niet geloven en de ongelovigen interesseren zich daar niet aan</p><p class="wp-plat">en nog iets, zegt uw vrouw: ge zult het misschien niet geloven of tzal u misschien niet interesseren, maar naast ernestine woont justine, en justine kwam van een feest der heilige plechtige communie en liep zat en hefte al haar rokken omhoog zodat men haar moest tegenhouden... en ondertussen zong ze: tralala tralala, en tis plechtige communie-lala... en daar stond ze weer met de rokken in de hoogte en de haren van haar teljoor bloot... twaren rosse, juist zoals op haar hoofd.</p><p class="wp-witregel"> </p><p class="wp-tussenkop"><span class="wpt-cijfers1">ondine verlangt een zondvloed</span></p><p class="wp-platmetwit"><span class="wpt-cursief">Die reiziger uit brussel had in een bui van al te tedere liefde gezegd dat hij wachten zou, maar zijn menigvuldiger bezoeken lieten zien dat hij ongeduldig werd... hij begon er iedere zondag te komen, hij begon er heel de dag te blijven, en had in tbegin zijn pakje boterhammen mee om er snoenens niet tot last te dienen... maar dra was hij er al van de zaterdagavond om er tot de maandagmorgen te blijven. Hij at er en hij sliep er. Hij zat achter de kachel te geelogen naar de boeren die bak speelden en lawaai maakten en nicht maria voor hen alleen opeisten... hij trachtte zich dan een houding te geven met rustig in een hoekje te zitten kaarten, alsof hij niet zo heel veel om haar gaf en goed verdragen kon dat er ginder wat getrekkebekt werd: hij was echter maar een slecht toneelspeler, want hij kon geen enkele kaart onthouden en verloor steeds het spel, hoe star hij ook zat toe te kijken. Hij geeuwde en kreeg hoofdpijn, hij werd moe van ingespannen te zitten wachten naar het sluitingsuur, om haar dan enkele momenten alleen te hebben op de koer: daar werd hij seffens iets heel anders dan wat hij de hele avond had willen voorstellen te zijn: kribbig geworden onder die dodende verveling der uren, zeurde hij zijn steeds hetzelfde liedje, dat ze niet zo gemeenzaam mocht zijn met die boeren. Het zijn geen boeren, het zijn jongens van ter-muren, antwoordde nicht maria dan. Och dat wist hij ook wel, maar dat was zo een gewoonte, eens dat ze in brussel madame ging zijn zou ze óók iedereen een boer noemen. En ik heb zelfs gezien dat er iemand naar uw hart tastte. Alhoewel het niet waar was, hij had juist niemendal gezien, hij sprak slechts uit wat hij zich onder het vervelende kaarten had voorgesteld: nicht maria was nog te jong om te begrijpen dat zijn ongeduld en zijn aan banden gelegde bronstigheid van alles de oorzaak was: ze was ook te eenvoudig, haar moeder had gezegd dat die reiziger voor haar een goede echtgenoot zou kunnen worden, en dat ze moest vriendelijk zijn. En ze was vriendelijk. Ze lachte hem soms eens toe, ze liet hem dingen toe die ze aan alle anderen, buiten valeer misschien</span> – <span class="wpt-cursief">maar die liet zich niet meer zien</span> – <span class="wpt-cursief">misschien zou geweigerd hebben. O ondine had waarlijk plezier als ze die </span><span class="wpt-cijfers1">2</span><span class="wpt-cursief"> onhandig zag staan vrijen... ze vroeg eens lachend waar die reiziger wel slapen mocht, waarschijnlijk wel in het bed van ons nicht: en men antwoordde haar, ook al lachend, dat het z</span>ó<span class="wpt-cursief"> was. Doch pas was ondine buiten of ze strooide dit nieuwtje overal rond als een authentieke waarheid, en zoals het daar ging dat men van een pink een arm maakte, hoorde zij weldra uit de mond van anderen de leugens die zijzelf had uitgekraamd. Nochtans, het verveelde haar, dat fluisterend kwaadspreken zonder openlijke ruzie: zoiets bleek tenslotte te onbelangrijk om er haar latijn te blijven in steken: och wat geeft dat, antwoordde ze, dat een meisje nu eens bij een jongen slaapt! ge peinst toch niet dat er daarom een nieuwe zondvloed zal over de wereld komen? Een zondvloed, ja dat was het misschien waar zij naar verlangde... oorlogen en rampen, pest en hongersnood en cholera en noormannen... want ze ging hier kapot te ter-muren, als er nooit eens iets anders te doen was dan een paar armzalige leugens rond te strooien.</span></p><p class="wp-witregel"> </p><p class="wp-tussenkop"><span class="wpt-cijfers1">jeannine, de voorlopige, duikt terug op</span></p><p class="wp-platmetwit">Zij staat daar te schilderen, tippetotje... en zij staat zich tevens te expliceren aan johan janssens, de dichter en dagbladschrijver, dat er de laatste tijd in ons boek veel te veel gesproken wordt over die Dingen... enfin... precies of dat het voornaamste thema is en het voornaamste verschijnsel van onze tijd... bah, terwijl die dingen... enfin... zo gewoon en zo oud zijn als de straat. Welke straat? vraagt johan janssens... de via appia antwoordt tippetotje. En een zuivergewassen penseel uitzoekend, zegt zij: a là, ze geven ons nu die vertellingen van boone met zijn grote moustache, die een beeld van de hoge wereld moeten daarstellen, en ze geven ons tevens de vertellingen van het vrouwtje ernestine, die een beeld van de encyclieke wereld moeten daarstellen... maar wat moet ik dan zeggen over jeannine, ge weet wel, de mijne, jeannine de voorlopige, die daar in de <span class="wpt-cijfers1">1</span>ste vuile huizen achter de labor woont? welnu, die jeannine de voorlopige is nu een jaar of <span class="wpt-cijfers1">17</span> geworden en valt van de ene crisis in de andere, zij gilt dan, en stampt en schopt met de benen... het zijn haar zenuwen, zegt haar moeder... maar het zijn meer de zenuwen, dáár tussen haar dijen... en nu komt er iemand van de politie aankloppen aan de <span class="wpt-cijfers1">1</span>ste vuile huizen, om te vragen wat voor mensen dat zijn, die ouders van haar... o brave mensen, zeggen de geburen... ha, want anders! zegt die iemand van de politie met dreigend opgestoken moustache... want anders! hun dochter, de genaamde jeannine de voorlopige, werd door ons betrapt op openbare zedenschennis, ze liep daar aan de uitkant van ter-muren helemaal naakt... en we zouden haar moeten naar merxplas doen. En nadat tippetotje de dreigende stem van de politieman heeft nagebootst, vervolgt zij: ze is anders niet lelijk, die jeannine de voorlopige, verre van daar... alhoewel ze wat te veel tanden holderdebolder door elkaar in haar mond heeft staan... maar stel u voor dat ge op uw wandeling ginder achter ter-muren almeteens een jeannine ziet, die in haar blote vóór u komt springen... de hemel beware mij dan in mijn geschokte burgermeisjesziel.</p><p class="wp-plat">En johan janssens, de dichter en dagbladschrijver, knikt zeer ernstig met het hoofd: het is inderdaad de waarheid dat er te veel aandacht aan die dingen... enfin... wordt geschonken... want moest dit boek zich in een grootstad afspelen, wat zou het dán wel voor iets worden?... zoals vanmorgen in de rue rue, daar in de bloemenwinkel waar een jonge vrouw het uitstalraam leegmaakte en er zomaar neergehurkt zat.. . neen, dat had ze niet mogen doen, want ze wist toch ook wel of ze zich smorgens ja dan neen een broek had aangedaan... neen dat had ze nogmaals niet mogen doen, want vlak vóór mij liep er nog een man, en die zag het ook, en die bleef staan... en zij bleef zitten... en godweet wat zal die man vanavond uitspoken, want zelfs ik ging verder met een dubbele slag in mijn bloed, of met een vertraagde slag... want ik weet nog steeds niet of het nu <span class="wpt-cijfers1">1</span> keer te veel of <span class="wpt-cijfers1">1</span> keer te weinig heeft geslagen.</p><p class="wp-witregel"> </p><p class="wp-tussenkop"><span class="wpt-cijfers1">een stralende zondagnanoen</span></p><p class="wp-platmetwit"><span class="wpt-cursief">Het was een stralende zondagnanoen, en ondine zag liza aan de deur staan en haar </span><span class="wpt-cijfers1">3</span><span class="wpt-cursief">de kind in slaap wiegen: ze vertelde aan ondine dat meneerke brys bij haar was geweest. Hoe zag hij er uit? vroeg ondine zonder geestdrift. Och, hij had zijn huisje moeten verkopen en liep rond met gaten in de schoenen, waar hij dagbladen moest in steken, om het nat niet te laten doordringen... zij, liza, had hem een tas koffie aangeboden, die hij eerst geweigerd maar dan t</span>ó<span class="wpt-cursief">ch aannam... hij had haar hand vastgehouden en die lang gedrukt... hij weende wat, en bekende dat hij in </span><span class="wpt-cijfers1">2</span><span class="wpt-cursief"> dagen nog niets had gegeten: nochtans, hij droeg nog altijd zijn bolhoedje en zijn pince-nez, het was hem op het eerste oog niet aan te zien hoe triestig het met hem gesteld was: hij had verteld dat men hem vanwege de filature een walgelijk voorstel had gedaan, een voorstel waar hij niet had willen op antwoorden... zij hadden de groei van zijn bond niet kunnen beletten, maar de smeerlappen</span> – <span class="wpt-cursief">ja, dat deftige burgermannetje sprak voor de </span><span class="wpt-cijfers1">1</span><span class="wpt-cursief">ste keer in zijn leven zo een woord uit, en verontschuldigde zich daarover</span> – <span class="wpt-cursief">de smeerlappen dus, hadden er wat anders op gevonden: hij was gelijk iedere morgen naar de kerk gegaan, en daar had de paster hem de communie geweigerd: de paster was vooruitgekomen met onsheer in zijn opgestoken handen, had zich teruggetrokken, en was aan hem voorbij gegaan... net of de christus, die in een stal was geboren en op een eind hout gestorven, geen a</span>ff<span class="wpt-cursief">aires had met iemand die de werkman in een ziekenbond wou brengen. Hij had dadelijk zijn leden bijeen geroepen, maar te laat, het was in de kleine stad van de </span><span class="wpt-cijfers1">2</span><span class="wpt-cursief"> fabrieken gelijk een strooien vuurtje rondgelopen: meneerke brys is de communie geweigerd!... en ze waren benauwd geworden, de leden van zijn ziekenbond... de enkelen, die naar de vergadering in zijn huisje waren gekomen, bestonden uit uitgekochten, en deden het slechts om eens met hem de draak te steken... hij had tot hen gesproken met tranen in de ogen... maar ze waren weggegaan, nadat ze </span><span class="wpt-cijfers1">2</span><span class="wpt-cursief"> stoelen hadden gebroken en iets in hun zakken hadden gemoffeld, een souvenir, iets waar zijn gestorven vrouw zeer veel van gehouden had... ze waren weggegaan al stelend en vernietigend, hem verwijtend van dief en bedrieger. Slechts </span><span class="wpt-cijfers1">2</span><span class="wpt-cursief"> leden waren gebleven. En die hadden voorgesteld om zich dadelijk bij de socialen aan te sluiten, maar hij had niet gewild: ge kunt gaan, had hij gezegd, maar ik ben te oud om in een zo totaal nieuwe beweging te komen. En ook had hij tot liza gezegd: als uw man verstandig wil zijn, dat hij dan braaf is en niet bij de socialen gaat, want men zal hem heel zijn leven lang vervolgen, en het loont toch de moeite niet. Hij zelf trok er van door, naar engeland... en wat gaat ge daar doen, had liza gevraagd?... och, werk zoeken en braaf zijn, had hij geantwoord. Nu, d</span>á<span class="wpt-cursief">t was nieuws voor ondine, ze had nog nooit zo een stralende zondagnanoen gezien, vol hoop, vol zon, en ze stapte fluitend gelijk een man de herberg aan de barreel binnen, waar er jongens van ter-muren op de vogelpik stonden te spelen.</span></p><p class="wp-witregel"> </p><p class="wp-tussenkop"><span class="wpt-cijfers1">leve de koning... om het even dewelke</span></p><p class="wp-platmetwit">Dit is de kusfabel, uit van den vos reinaerde... in tegenstelling met de godsvrede-fabel, die veel later komt en die er zeer goed zal aan gelijken. Maar in de kusfabel komen de bedevaarders terug, met in hun slappe handen het nog slappere vaantje van het bedevaartsoord... want noch de pasternoster van de geit sapine, noch de verroeste revolver van swartschaap, noch de bril van carcofas de ezel, hadden baat mogen brengen voor koning nobels ziekte... wat voor een ziekte was dat toch, waaraan nobel precies bezwijken ging?... het is de nobelziekte, zei carcofas gewichtig, en hij maakte een gebaar dat aantonen moest, hoe de oude koningen plaats hadden te maken voor de nieuwe koningen van het staal, de petroleum en het uranium... om het even, antwoordde de bok bekard onbewust, zelf niet beseffend wat hij zei, en het pas beginnend te begrijpen als sapine hem woedend aankeek. En langsheen de kapellekensbaan zat een oude en doodstomme mus, die geleefd had van de kakkefoei van allen waar zij met grote eerbied naar opkeek – veel jongen op de wereld gebracht hebbend gelijk men haar bevolen had, en nu hopend op het een of ander, zij wist zelf niet wat, maar misschien wel opgenomen te worden in het oudemussen-hospice – en kwetterend riep ze hen na: leve de koning... om het even dewelke. Maar midden haar uiteengestampte kakkefoei moest ze toekijken hoe men zich nóg niet om haar bekommerde, en mistroostig het hoofd schuddend herhaalde ze: leve nobel of uranium, om het even dewelke die mij in het hospice zal brengen. Doch ginder in de verte kwam de laatste bedevaarder aangestapt, zij dretste er met haar oude vleugels heen, en riep ook deze toe: leve... Reinaert echter stak de poot op om haar het zwijgen op te leggen: geen bedevaart die baat kan strijken aan nobels ziekte, zei hij... en om zijn gedachten beter te illustreren citeerde hij het gedicht van het w.ilde e.verzwijn:</p><p class="wp-plat">de lamme smeerlap met zijn baard stond ons daar aan te gapen of we huursoldaten waren, ’k snap vandaag nog niet hoe die negen duizend koppen dat zo lijdzaam bleven kroppen, had men hem de broek eens afgedaan om hem voor zijn kont te slaan, maar al is het niet gebeurd uitstel is niet verbeurd, wij staan klaar om ons te wreken zonder hem de nek te breken</p><p class="wp-plat">en verder schilderde hij de komende maatschappij en de algemene wereldvrede... en de armen zwaaiend riep hij nogmaals de republiek uit. De mus kwetterde echter onverdroten haar hoop op het hospice uit, en reinaert verwijtend van anarchist en nihilist, vroeg zij aan wat er dán nog ging te gehoorzamen zijn, als er niemand meer was waaraan men gehoorzamen kon? Daarop werd reinaert moedelozer dan hij ooit was geweest: kom van die boom en geef me de kus der vrije broeders, dan breng ik u seffens in het hospice, zei hij... en hij sloot de bittere ogen om haar wat minder af te schrikken... maar een weinig mos dat van de boom viel, en hem de muil deed happend opensperren, maakte haar achterdochtig: kom kom, zei hij, het was maar om u aan te tonen op wat voor een manier de paus onfeilbaar is in zaken van geloof en zeden, en om u tevens aan te tonen hoe nobel in onschendbaarheid boven elk verraad verheven is. Maar terwijl hij vriendelijk poogde te grijnzen, zag hij in de verte zijn oude vijand naderen, constant baron derenancourt, met zijn blaffende encyclieke honden. En zijn staart tussen de benen nemend haastte hij zich weg, achterna gekwetterd door de mus: waarom loopt ge weg, als de republiek is uitgeroepen? Zij is wel uitgeroepen, maar nog niet getekend door de honden, riep hij nog even, alvorens in het bos achter tkasteel te verdwijnen. johan janssens.</p><p class="wp-witregel"> </p><p class="wp-tussenkop"><span class="wpt-cijfers1">oogkleppen</span></p><p class="wp-platmetwit">In deze zaterdagnanoen van juli, waarin het eindelijk zomer en schoon weer is geworden, staat het volk van de <span class="wpt-cijfers1">4</span> villas in het lommer aan hun straatdeur: <span class="wpt-cijfers1">4</span> madamekens die het leven van de kapellekensbaan bespreken op h<span class="wpt-cijfers1">uu</span>n manier, gelijk gij het beschrijft op Uw manier. En van schrijven gesproken: tippetotje zegt u hoofdschuddend: mossieu colson van tminnesterie heeft een aandoenlijk maar ietwat simplistisch verlangen de mensen tegen te houden op de weg waarover zij zich voortspoeden... net of wij onder de niagara-falls zouden gaan staan en bezwerend de handen opsteken... en ook is het een aandoenlijke maar simplistische opvatting te peinzen dat het rijk van de mens eindigt met de atoombom – want het is best mogelijk dat mijn eigen angst, waarover ik u vroeger sprak, tóch maagpijn is – juist zoals men dacht, dat met het uitvinden van de stoommachine het rijk van de mens ging een onontkoombaar einde nemen... ha, terwijl de geschiedenis van de mens eigenlijk een geschiedenis van gevaarlijke ontdekkingen is geweest... o.a. de boekdrukkunst en het buskruit... want de mens heeft zich kapotgelezen, maar is verder gegaan en draagt brillen van alle soorten en modellen, en leest dagbladen en kan zijn naam in de sneeuw pissen... en de mens heeft zich kapot gevuurwerkt, zodat handen en benen en stukken penis in de sloot liggen, langsheen de weg waarover hij is gegaan, maar steeds gaat hij verder en steeds zal hij verder blijven gaan, zelfs nadat hij is ontploft in atomen en hij zich kunstmatig zal terug hebben samengesteld. Want de mens past zich aan. De mens past zich aan en is daardoor koning van de schepping geworden... hij past zich aan in de koude van de antarctis en de hitte van de sahara, in de loopgraven van <span class="wpt-cijfers1">14</span>–<span class="wpt-cijfers1">18</span> en de schuilkelders van <span class="wpt-cijfers1">39</span>–<span class="wpt-cijfers1">4</span>, in tschool bij de nonnekens en onder nazistische, marxistische en encyclieke bewinden. Hij past zich aan en heeft daardoor het voordeel meester der schepping te zijn...</p><p class="wp-plat">En daar rijdt op dit ogenblik over de kapellekensbaan een nieuwe auto die toetert bij wijze van groet, en tippetotje zegt: ziet ge, daar rijdt juist jaspers de handelsreiziger voorbij, en hij is het levend bewijs, het plastisch beeld van mijn betoog: vroeger is hij altijd jaspers de handelsreiziger geweest, die met zijn <span class="wpt-cijfers1">2</span> zware valiezen naar de trein stapte en daar altijd in handelsreizigers-termen heeft gesproken... maar nu is hij pas bezitter van een auto geworden, of hij spreekt reeds in automobilisten-termen – hij spreekt over zijn ‘beestje’, en hij kijkt verachtelijk naar de mobiele brigade en noemt die ‘de tsé-tsévliegen van de weg’... maar koning van de schepping is hij ook veel meer slaaf van de schepping: door het geloof in zichzelf kan hij slechts <span class="wpt-cijfers1">1</span> bepaald gezichtsveld bestrijken, en is hij naar christus’ woord de arme van geest die het rijk der hemelen binnengaat.</p><p class="wp-witregel"> </p><p class="wp-tussenkop"><span class="wpt-cijfers1">een suikerspek</span></p><p class="wp-platmetwit"><span class="wpt-cursief">Er waren dus jongens op de vogelpik aan het spelen... en de reiziger uit brussel zat vanachter het raam naar de eeuwig en altijd dezelfde barreel te gapen: ondine stelde hem voor: terwijl ons nicht toch in de herberg moet zijn, kunnen wij ondertussen misschien eens gaan wandelen. Van dan af was het meer ondine die er scheen mee te vrijen... het werd zomer en ze ondernamen lange wandelingen langsheen de spoorbaan, ze gingen doorheen de bossen van tralfenne, ver achter ter-muren, en kwamen aan de dender uit. Zij vroeg hem om een bootje te huren en wat te roeien, het was zo fris op het water, maar hij had nooit in een bootje gezeten en had angst te zullen verdrinken. Ze zou met hem gelachen hebben... en de vraag lag haar op de tong of hij daarstraks, in de bossen, ook geen angst had gevoeld... maar ze vond het te onnozel haar poer aan hem te verschieten: hoe meer men bij hem was hoe groter kinkel men hem vond. Ze wou niet eens langsheen de dender terugkeren, en langs daar de kleine stad van de </span><span class="wpt-cijfers1">2</span><span class="wpt-cursief"> fabrieken naderen, uit vrees dat madame monique van wesenborgh, of een andere uit de school van madame berthe, haar zou ontmoet hebben, en dan zou gaan denken hebben dat hij haar lief was: ze omschreven een grote boog rond ter-muren en kwamen met de valavond terug op de kapellekensbaan: ze liet hem de villas zien die haast voltooid waren, ze haalde ook een sleutel uit haar reticule en opende de straatdeur van de </span><span class="wpt-cijfers1">4</span><span class="wpt-cursief">de villa. Ze gingen onder en boven, en zaten een tijd op de mansarde te kijken naar de schemering die ginder neerstreek over de onbewaakte barreel, en de kapel met de bomen omheen. Daar spraken ze eindelijk over hun nicht, want tot dan toe hadden ze dat onderwerp vermeden... eigenlijk moest ge een vrouw hebben gelijk ik er een ben, zei ondine, een vrouw die begrip heeft van een zaak op te drijven, maar ja, ge ziet het, ik kan hier niet weg. En ze maakte een weids gebaar met de hand, alsof ze de ongeverfde ramen en deuren en plinten wou aantonen, net of zij het was die alles gemaakt en geplaatst had. Ook werd haar gebaar door hem misschien niet goed begrepen, want de naderende duisternis liet niet meer toe veel te onderscheiden: hij kon gedacht hebben dat ze met haar armzwaai heel ter-muren bedoelde. En ze maakte van deze duisternis tussen hen gebruik, om te zeggen dat hij niet veel aan hun nicht ging hebben, ze was te dom. Hij verdedigde haar... of zichzelf... met te zeggen dat zij toch fel was. Och fel, wat is felheid? en daarbij, ga rond en ge zult zien dat meisjes die vlug volgroeid zijn, die van hun </span><span class="wpt-cijfers1">15</span><span class="wpt-cursief"> jaar een hart hebben dat iedereen de ogen uitsteekt, er een verslenste vrouw uitzien op de ouderdom dat andere vrouwen maar voorgoed beginnen te bloeien. Is dat waar? vroeg hij. Als ze </span><span class="wpt-cijfers1">19</span><span class="wpt-cursief"> jaar zal zijn heeft ze al verlepte borsten, daar moogt ge op rekenen, zei ondine... en ze vroeg hem of hij daarom uit brussel moest komen, om nog niet meer verstand te hebben van vrouwen... en die dwaas wou tonen dat hij w</span><span class="wpt-cijfers1">e</span>e<span class="wpt-cursief">l verstand van vrouwen had, maar ondine sloeg hem op de vingeren. Dit was haar triomf, hem op de vingeren te k</span><span class="wpt-cijfers1">u</span>u<span class="wpt-cursief">nnen slaan: ja, van uw vingeren te verbranden, daar hebt ge verstand van, maar toch niet van wat een vrouw eigenlijk verlangt. Ze kwamen uit die lege villa en gingen zwijgend de baan op... aan de kapel zei ze nog: een vrouw is ook nog wat meer dan een lijf, vergeet dat niet... en toen liet ze hem plots staan om haar ouderlijk huis binnen te gaan: bah, hij was een kinkel gelijk de anderen... zie nu eens hoe hij zich ginder haast, hoe hij loopt om de verloren tijd in te winnen, terwijl hij daarstraks toch al onder mijn rokken wou grijpen... hij is een stier, een stier die in bollen en suikerspekken rondreist. En ze verdrong de zotte gedachte dat hij daar tussen zijn benen ook misschien een suikerspek had hangen: ik moest er eens naar gekeken hebben.</span></p><p class="wp-witregel"> </p><p class="wp-tussenkop"><span class="wpt-cijfers1">artist in uniform</span></p><p class="wp-platmetwit">Daar loopt de dagbladschrijver johan janssens over de kapellekensbaan, en hij vergist zich haast van villa gelijk hij met zichzelf de situatie aan het overzien is: ja, ze gingen zij dus een raad samenstellen, die ging beslissen waarover ik ja dan nee zou schrijven, en die eveneens ging beslissen wat daarvan ja dan neen zou gepubliceerd worden... en voor mijn part was ik daar eigenlijk blij om, boosaardig blij, want nu ging ik eens zien wat eigenlijk hun mening was over kunst</p><p class="wp-plat">daar is ook een artist onder hen, een pianist, die met de wereld geen contact meer heeft, doch alles beziet vanuit de navel zijner piano... vooraleer hij een recital geeft gaat hij zich in een duistere kamer naakt uitstrekken, met natte hete doeken over zich... doodstil ligt hij daar vooraleer zijn recital te geven... t.t.z. het stuk muziek na te spelen dat de een of andere heeft geschreven... gelijk een declamator die een gedicht uitbrult dat de een of andere heeft geschreven. En dan komt hij terug en moet hij uitgekozen eten hebben... maar nooit iets dierlijks, nooit vis of vlees of eieren... en dan maakt zijn moeder hem pannekoeken met eieren in, en hij, die dat niet weet, speelt het binnen en zegt: mijn moeder kan de heerlijkste pannekoeken bakken, en Zonder eieren, hoor!</p><p class="wp-plat">en ik was benieuwd wat die gek over pannekoeken... neen over kunst... zou te zeggen hebben...</p><p class="wp-plat">want mijn werk laten staan doe ik niet, daar weeral in opstand tegen komen weiger ik, met mijn kop tegen alle muren <span class="wpt-cijfers1">blijven</span> lopen vertik ik: mijn vrouw heeft ook recht op eens een nieuw kleedje, en mijn zoon jo op eens een stuk speelgoed... ik verlang er naar om <span class="wpt-cijfers1">hen</span> eens gelukkig te zien... maar ik verlang er niet meer naar, om naar huis te moeten komen en te zeggen: ik ben in opstand gekomen en heb mijn werk laten staan. En dit tegen zichzelf gezegd hebbend, ontdekt johan janssens, de dagbladschrijver, dat hij op de verkeerde drempel staat van de verkeerde villa... en als hij tenslotte zijn eigen deur openstoot, komt zijn vrouw hem in de gang al tegemoet, en vraagt ze, met iets van een voorvoelende angst: en?... En johan janssens antwoordt haar: och, zij waren daar niet, zij hadden geen tijd, en ik heb dan maar weer heel alleen het blad geestesleven geschreven... maar ik moest toch grimlachen, als ik op mijn eigen spottende manier mijn eigen gedachten uitsprak: ja, wat ga ik nu schrijven, dat niet goed en niet geschikt en niet politiek-juist zal zijn? En ook moest ik grimlachen als ik mezelf op een spottende manier antwoordde: ik ben een artist in uniform... en het zonderlingste van al, die geen bevelen krijgt, omdat men precies niet in staat is hem te bevelen te geven... maar die na de slag toch zal horen zeggen dat men hem gaat degraderen.</p><p class="wp-witregel"> </p><p class="wp-tussenkop"><span class="wpt-cijfers1">nicht maria is bevrucht</span></p><p class="wp-platmetwit"><span class="wpt-cursief">Binnen in huis stond ondine rond te kijken... ze had geen lust om zich bij de anderen neer te zetten in de schijn van de lampe-belge, en daar doelloos het uur van slapengaan te zitten afwachten: een boterham etend keek ze naar valeer, die kloddekens rond zijn stukgewerkte vingeren zat te winden. Ze lokte hem mee, buiten op de koer, waar hij in de vierkante meter klaarte stond, die door het kleine raam naar buiten viel, terwijl zij gezorgd had in het duister te kunnen blijven: ze vroeg hem waarom hij zo onhandig was met hun nicht maria, dat hij haar door een suikerbol van vóór zijn neus liet wegkapen? Met moeilijke woorden, die hem pijn deden, legde hij uit hoe alles gekomen was: ze hadden nooit Daarover tegen elkander wat gezegd, beweerde hij. Over wat? vroeg ondine... nu, Daarover, antwoordde hij dan weer. En zo moest ze steeds verder de woorden uit hem persen... beschuldigen dierf hij zijn zuster niet, maar ondine kon toch uit zijn woorden rapen, dat hij in haar de oorzaak zag van zijn ongelukkige liefde: had zij immers niet gezegd dat hij braaf en christelijk moest zijn? Zij lachte schamper in het duister: toch niet als men u niet ziet, antwoordde ze. En omdat hij verbaasd naar het duister keek, waarin zij stond, gaf zij nadere uitleg: dat hij moest braaf zijn wou zeggen, dat hij beleefd moest zijn tegen de paster, en iedere zondag naar de kerk gaan, en op straat heiliger zijn dan eender wie... maar dat wou toch niet zeggen, dat hij in de donkerte niet onder een meisje haar rokken mocht tasten, om te weten hoe ze daar gemaakt was. Ze gaf hem raad, ze raakte zelfs dingen aan die hem in schaamte het hoofd deden wegwenden: ik ben te moe als we savonds thuiskomen, vond hij zich uit. En daarbij, is ze mij nog waardig? En hij vertelde dat hun nicht sliep met die reiziger uit brussel. O, gij grote zot, lachte ondine, dat zijn leugens die ik zelf heb uitgekraamd. Neen neen, het waren geen leugens... en al hortend en stotend kwam het er uit, dat hij snachts lang bij lang aan de onbewaakte overweg had gestaan, en de schaduw van die man op de kamer van nicht maria had gezien: en ge moet mij niet vragen of ik mij niet vergis, kwestie waar nicht maria slaapt, want ik heb er met haar genoeg in het bed gespeeld. Ondine begreep er uit, dat hij zo dwaas, zo ongelukkig verliefd was, dat hij zelfs zijn nachten offerde om naar haar raam op te kijken... verlangend naar haar schaduw, en in zelfpijnigend genot ontdekkend dat ze het bed, waar ze als kinderen in gespeeld hadden, nu deelde met een andere, een rijke, een meneer uit brussel. En zij bedacht ondertussen, ondine, hoe zijzelf geleden had om die... en</span>fi<span class="wpt-cursief">n... die met haar platvoeten. En had haar drift haar nu weer, gelijk altijd, geen lelijke parten gespeeld, ze zou verder nagedacht hebben over dat nachtelijk rondlopen van valeer, ze zou hem gevraagd hebben of het tot zijn gewone bezigheden behoorde, in het geheim de doening der anderen na te gaan... doch de tomeloze begeerte een kloof te graven, tussen nicht maria en de suikerspek, en hen valeer tussen de benen te jagen, maakte iedere beredenering onmogelijk: hij luisterde naar haar bevelen met open mond... en soms, midden haar rateling hoe hij dit en hoe hij dat moest doen, zei ze: doe toch uw mond toe!... of als hij iets verkeerds had gedaan, snauwde ze hem woedend toe, dat hij wel met de mond open stond, maar dat zijn oren heel zeker vol kalk en cement uit de </span><span class="wpt-cijfers1">4</span><span class="wpt-cursief"> villas zaten. Hij ging van haar weg als een leeuw, volgepropt met moed, maar ginder aan de barreel kwam hij toe als een bang schaap: hij was een emmer met een gat in, onderweg stroomde er al de pas ingegoten wilskracht uit. En ook, ruzie maken was niets voor hem: hij kwam in de herberg toe en zocht zich een verloren hoekje... en waren alle hoekjes bezet, zodat hij te veel in de opmerkzaamheid kwam te staan, dan wendde en keerde hij zijn dik hoofd, schopte in blinde verlegenheid tegen alles aan en keerde naar huis terug. Nu? vroeg ondine. Er was te veel volk, ze keken naar mij, antwoordde hij. En eens dat hij er uren aan een stuk had gezeten, kwam hij terug met een neusdoek... ondine vond die later: dat is geen neusdoek van ons, zei ze, al vragend rondkijkend... en valeer liet beschaamd het hoofd hangen, want het was een neusdoek van hun nicht, die hij gedragen had als een relikwie. Gij zot godverdomme, riep ze... en ze wou het heilige beeld, dat hij van nicht maria in zich omdroeg, dadelijk kapotnijpen, de strot omwringen, en hem tonen gelijk een gepluimde kiek: weet ge dat nicht maria, hoe groot en fel ze ook is, juist maar witte verliezen krijgt als de tijd van haar maandstonden daar is? En ze vroeg het hatelijk, ze vroeg het hoonlachend, met de handen reeds krampachtig uitgestoken, alsof ze dat veel te schone beeld, daar in zijn domme kop, haast tussen haar knellende vingeren had. Witte verliezen, stamelde hij met open mond... met een mond waar een vage, gelukzalige lach rondhing, want hij verlangde er naar om juist z</span><span class="wpt-cijfers1">u</span>u<span class="wpt-cursief">lke dingen over haar te vernemen. Ze greep hem vast en sleurde hem mee naar de herberg, met de gedachte van er eens herrie te schoppen dat het stof hemelhoog boven ter-muren zou gedwarreld hebben... maar ze was te laat, ze kwam juist een der schoonste ruzies bijwonen die ze dromen kon: het bleek dat hun nicht maria bevrucht was. De suikerspek, die eerst had staan zweren met de </span><span class="wpt-cijfers1">2</span> <span class="wpt-cursief">vingeren omhoog, dat hij haar trouwen zou, was nu teruggekomen met hangend hoofd: hij legde uit dat de formaliteiten nog niet konden vervuld worden, omdat nicht maria nog te jong was. Dat wisten we wel, ezel, zei men in de herberg... ge moogt van geluk spreken, dat men u ginder op het gemeentehuis niet dadelijk in de bak heeft gestoken.</span></p><p class="wp-plat"><span class="wpt-cursief">Ondine luisterde toe, met een glimlach van verheven geluk op de lippen... zij dwarrelde van huis tot huis gelijk een vlinder.</span></p><p class="wp-witregel"> </p><p class="wp-tussenkop"><span class="wpt-cijfers1">de goeie gaan, en de slechte blijven</span></p><p class="wp-platmetwit"><span class="wpt-cursief">Eens zei ondine in de achterkamer van de herberg, midden een voltallig publiek, dat men wel zou zien waar het paard gebonden had gestaan: als het kind komt en het zal maar </span><span class="wpt-cijfers1">4</span><span class="wpt-cursief"> vingeren hebben. Men begreep haar niet dadelijk, alhoewel hun nicht hoogrood werd en begon te wenen... de suikerspek keek vragend rond, tot zijn oog op valeer viel, die dwaas naar zijn geminkte hand zat te staren. Toen stond christus recht: hij had nog nooit een woord in heel die kwestie gezegd, en ook nu sprak hij nog niet, maar hij ging tot aan de deur, zette die wagenwijd open, en al stom naar het gat wijzend keek hij naar ondine. Ondine stond recht en ging heen, het hoofd hoog, en ze haalde wat aan uit de godsdienst, van het dorre hout dat zal verbrand worden, maar het groene dat bloeien zal... en vergeet niet dat het steeds z</span>ó<span class="wpt-cursief"> is, zei ze: de goeie gaan en de slechte blijven... kom, valeer.</span></p><p class="wp-plat"><span class="wpt-cursief">En zo ging ook de tijd voorbij van met de bruid te lopen, hier en daar, van te trouwen, en eindelijk met zijn vrouwtje naar brussel te vertrekken: zij ging zwaar, het waren haar laatste dagen. Men spoorde de suikerspek aan van zich te haasten, net of hij het was die de trein besturen moest... ze wilden te voet de kapellekensbaan afgaan, om in het station van de stad van de </span><span class="wpt-cijfers1">2</span><span class="wpt-cursief"> fabrieken de trein te nemen, maar ze waren niet weinig verbaasd aan de </span><span class="wpt-cijfers1">4</span><span class="wpt-cursief"> villas valeer te vinden, met een grote valies tussen de benen, en een gekke kerthoed op het ongewone dikke hoofd, en nog altijd met een klodde rond zijn vingeren... hij ging mee om de valiezen te dragen, beweerde hij... maar hij had anders reeds ambras genoeg aan zijn eigen valies. De suikerspek dierf hem vragen waarom hij dan zelf een valies mee had, en valeer legde al hortend uit, dat hij meeging om hen te helpen, het werk hier aan de villas was haast achter de rug, juist nog wat snuisterij die zijn vader wel zou doen. De reiziger stond perplex, het scheen hem iets zo onmogelijks als een nachtmerrie, een boze droom, die hem overgezonden werd door deze die hij haatte, die hij vreesde gelijk de pest: ondine. Nicht maria integendeel, die de laatste weken met haar trommel van hier naar ginder was geslingerd geweest, en in angst had gezeten omdat zij in die totaal vreemde stad moest gaan leven, waar zij niemand kende, en waar men bovendien een taal sprak die ze niet begreep, klaarde er zichtbaar mee op. Ze had ietwat treurig gelopen, en had beweerd dat het voortkwam uit haar toestand, maar nu straalde ze en begon ze dadelijk te tateren: ze lonkte haar echtgenoot toe en zegde: och kom, hij is toch maar een sukkelaar... en ook, dan heb ik ginder, tussen die vreemden, spraak aan iemand uit mijn eigen streek. Zo trokken ze alle </span><span class="wpt-cijfers1">3</span><span class="wpt-cursief"> op, en nicht maria, die nog eens omkeek, zag hoe iemand hen nastaarde vanachter een raam uit een der villas: het was ondine. Ze had valeer duchtig de les gespeeld, hoe hij de wittebroodsweken van die </span><span class="wpt-cijfers1">2</span><span class="wpt-cursief"> volkomen verknoeien kon. Doch... valeer liep daar naast zijn nicht, naast zijn droom... en hij keerde zich eveneens naar ondine en riep op zijn beurt, lachend: de goeie gaan en de slechte blijven. Hij lachte, inderdaad, maar hij kromp tevens ineen, want hij voelde dat hij precies iets had miszegd.</span></p><p class="wp-witregel"> </p><p class="wp-tussenkop"><span class="wpt-cijfers1">het zijn de anderen die iets vertellen</span></p><p class="wp-platmetwit">In plaats van naar huis te gaan slaat johan janssens, de dagbladschrijver... ja, hoe zit dat nu in elkaar, is een ontslagen dagbladschrijver wel nog steeds een dagbladschrijver?... slaat johan janssens de weg achter tkasteel in, al peinzend dat hij daar eens alleen zal kunnen lopen met zijn gedachten. Maar zie, hij botst er op mossieu colson van tminnesterie, en hij zegt: ik moet u vertellen dat...</p><p class="wp-plat">Doch mossieu colson, die vervuld is van Zijn tegenkomsten in Zijn leven, zegt: laat mij u liever iets vertellen dat ge in de dagbladen kunt schrijven... de geschiedenis van meneer lyon de zwijgzame, die zijn leven doorbracht enerzijds achter de tralies van de bank comptoir et credit, en anderzijds in bed bij zijn jonge vrouw die hij pijnigde en martelde keer op keer, en die als de docter hem zei dat hij daarmee moest ophouden, antwoordde dat hij niet ophouden Wou, want dat hij getrouwd was en Recht op zijn vrouw had... en die in huis haast nooit een woord zegde, maar zich een glas wijn uitschonk en een sigaar opstak en in de clubzetel wegzonk... en als de docter eindelijk zei dat zijn vrouw dringend moest geopereerd worden, daar niet eens op antwoordde, of niet eens vroeg waaraan of waarvoor zij moest geopereerd worden... maar die smorgens zeer vroeg tegen zijn keukenmeid stond te vertellen en te vertellen, de duivel weet over wat... en die, als hij naar de hoofdzetel van de bank comptoir et credit moest, te brussel, daar de hele dag rondliep in de straten, in de grootwarenhuizen, in de parken, en dan benen en benen en benen zag, en zichzelf opzweepte en naar huis kwam en zijn vrouw dadelijk meenam naar bed... en daar boven op dat pas geopereerde, bleke en doorschijnende vrouwtje kroop, en zijn Recht op haar liet gelden, zijn Recht op haar botvierde, en grimlachte bij het maatloos dropke bloed, dat uit haar bleke en doorschijnende lichaam kwam vloeien en die dan, op het laatste, zich liet ontvallen dat hij koers had gelopen tegen een gendarm te paard, hij te voet en die gendarm te paard... en hoe hij triomferend besloot dat die gendarm hem niet had kunnen voorbijrijden... en hoe hij tenslotte stierf... maar zeer doodgewoon, en niet in een gekkenhuis gelijk ge misschien had gepeinsd.</p><p class="wp-plat">goed, zegt johan janssens, maar wat ge daar zegt van die geschiedenis in de dagbladen te schrijven... ha, laat Mij u vertellen dat...</p><p class="wp-plat">doch al stappend zijn ze aan de <span class="wpt-cijfers1">1</span>ste vuile huizen achter de labor gekomen, en onder de laatste neervallende regendroppels staat het daar vol volk en een paar gendarmen... en mossieu colson van tminnesterie vraagt: wat gebeurt hier? En iemand keert zich naar hem en zegt: ha, laat Mij het u vertellen: ge weet dat hier Matroos woont, die altijd op de grote lijn hamburg–riga heeft gevaren... welnu, die heeft zijn leven lang gespaard voor zijn oude dag, maar nu dat de oorlog gedaan is, en men het geld heeft binnengevraagd, heeft ook Matroos zijn beetje spaarpenningen moeten ingeven, en is hij verplicht in die oude dag weer opnieuw te gaan varen... maar nu zijn de gendarmen gekomen om te zien of hij binst de oorlog geen zwarte is geweest... ha, en ge hoort en ziet dat ramoel?... welnu, het is het volk uit de <span class="wpt-cijfers1">1</span>ste vuile huizen, dat de gendarmen omringt, en vraagt of Zij geen zwarten zijn geweest... zij hebben ons binst de oorlog genoeg de duivel aangedaan en gezegd: tzijn de duitsers die het ons bevelen</p><p class="wp-plat">en mossieu colson van tminnesterie schudt het hoofd en zegt: ziet ge, johan janssens, ik dacht ‘als ik johan janssens zie, vertel ik hem dadelijk de geschiedenis van mr. lyon, de zwijgzame’... maar pas is dat verteld, of er gebeurt al een nieuwe geschiedenis: iedereen heeft iets te vertellen.</p><p class="wp-witregel"> </p><p class="wp-tussenkop"><span class="wpt-cijfers1">reportages reportages</span></p><p class="wp-platmetwit">Klik, zegt de straatdeur van de villa van johan janssens, en hij staat nu met een koud en leeg hart in zijn koude en lege gang... waarvan hij gezegd heeft, ik zal de muren eens schilderen en er dan een oude vaas of een oude schipperskist zetten, maar dat hij vaneigens nog niet heeft gedaan... en hij doorschrijdt die gang naar de keuken alachter, waar zijn vrouw het hoofd gebogen houdt over haar dagelijkse beslommeringen... en ze kijkt naar hem op, zwijgend... en bukt zich dan dieper over haar beslommeringen, die door dit zwijgend gesprek weer groter zijn geworden... en hij, johan janssens, staat naast haar en staart naar zijn lege handen, en naar haar handen die vol zijn van die beslommeringen, en hij zegt: het is niets, het is gedaan met het dagblad... maar ik zal reportages maken en die verkopen</p><p class="wp-plat">en zijn vrouw zegt dat ze gisteren nog met de madame van hiernaast over de hospitalen heeft gesproken, en wat ze toch zouden mogen aanvatten met al die armen en benen die ze afzetten, ze kunnen die toch niet zomaar in de ketel van de centrale verwarming verbranden... ik peins dat ze die in kalkputten in hun tuin steken, alhoewel ge nergens kalkputten in hun tuin ziet... en madame lammens, die heeft dat eens aan een zuster gevraagd: maar wat doet gij toch met al die armen en benen, steekt ge die in een put?... ge kunt daar misschien een reportage over maken! En johan janssens, die weeral een glimlach over zijn verdriet heeft gespannen... kan het nu anders met zo een vrouw?... zegt dat hij daar al vroeger mensen over gesproken heeft: o.a. de mannen die in het crematorium werken, en de mannen die in de universiteit de lijken op tafel brengen... en ook heb ik dat nog gevraagd aan andré, de theosoof en student in de medicasijnen, maar andré zei me met zijn argeloos gelaat, dat hij daar niets over wist, dat de knechten het terug wegdragen maar dat hij hen nooit heeft achterna gelopen, maar dat hij peinst dat het benen van vagebonden zijn... o andré godomme, argeloze zot, die peinst dat al de lijken lijken van vagebonden zijn, en die peinst dat alleen maar vagebonden een lijk en een geraamte hebben... En verder vernam ik dat men slechts totale lijken begraaft... en verder vernam ik dat men, om de schedels te ontvlezen, die schedels vol bonen stopt en er water in giet, zodat de bonen beginnen zwellen en de naden openbreken... En tevens herinner ik mij dat in het museum der gerechtelijke geneeskunde de schedels staan van misdadigers, of van mensen die een slag op hun ketel hebben gehad – maar niet figuurlijk, doch wel zeer letterlijk – en wie zou dáárvoor wel zorgen?</p><p class="wp-plat">En overpeinzend hoe hij dat gaat ineensteken, herinnert johan janssens zich Nog iets waar hij een reportage kan over maken:</p><p class="wp-plat">ik heb ook nog notas over de duitse vrouwen, die binst de oorlog ginder in duitsland met een belg trouwden, en nu naar hier zijn gekomen... en of zij een verschil zien tussen het naziregime en het democratische regime?... het was in de noodwoningen aan de rand van de stad dat ik zo een vrouw weest spreken ben... wacht, ik zoek het op in mijn notaboek: en gelijk overal, het zijn kleine mensen die hoog boven zich de ideologieën hebben weten wisselen als iets dat ze niet goed begrepen... de nazis, zeggen ze... toen hun muren gebombardeerd waren en hun kleren verbrand, zijn ze bij de duitse nazi-burgemeester kleren weest vragen, en hij beloofde er, maar gaf er geen: zij spreken over de nazis als over iets ver weg, en dat ze nooit begrepen hebben... en ook zijn ze liefst ver van al die dingen... geen avonturen, geen grote woorden... een beetje brood en wat kolen en wat werk... voor de rest hebben ze angst, dat gij die aanklopt, het avontuur weer wilt wakker maken... men vraagt dadelijk voor welke partij... want alles komt neer op een partij, en van een partij willen ze zich liefst zo ver mogelijk verwijderd houden: kies geen stelling, in een tijd waarin stelling kiezen de dood kan betekenen: dat is het motto van hen die het avontuur hebben meegemaakt.</p><p class="wp-witregel"> </p><p class="wp-tussenkop"><span class="wpt-cijfers1">de droom</span></p><p class="wp-platmetwit">En snachts droomt johan janssens, onrustig en woelend en angstig, al vechtend voor zijn leven... en zijn vrouw maakt hem wakker, en vraagt of hij aan het vechten was in zijn droom?... En ze deelt hem mee dat hij miemde en piepte gelijk een muis. Gelijk een muis vecht ik, denkt johan janssens.</p><p class="wp-witregel"> </p><p class="wp-tussenkop"><span class="wpt-cijfers1">wiens fout is het?</span></p><p class="wp-platmetwit"><span class="wpt-cursief">Pas was nicht maria weg, naar brussel, of er kwamen andere moeilijkheden voor ondine... maar dat was het juist waar zij naar verlangde met hart en ziel: zij kwijnde weg als er geen ruzies of malheuren waren. En nu, ze had de oude paster voncke een beetje zien snikken op zijn preekstoel: hij had gezegd dat de duivels losgebroken waren</span> – <span class="wpt-cursief">godzijdank leefden de mensen te ter-muren nog gerust</span> – <span class="wpt-cursief">maar in de stad van de </span><span class="wpt-cijfers1">2</span><span class="wpt-cursief"> fabrieken liepen ze reeds rond met een mes tussen de tanden, en aten ze mensenvlees: en nu, hun vakbond is er, en ook komt er algemeen stemrecht, en ik ben benieuwd of ge nu mét mij gaat zijn of tégen mij. Hij snikte en vroeg of hij niet altijd goed was geweest voor hen... net of hij zich voorstelde dat hij voor de laatste keer op de preekstoel mocht verschijnen en de plaats ging moeten ruimen voor de baarlijke duivels. De mensen verlieten de kerk en spraken er hoofdschuddend over, en er was geen enkel huis of men bad er: van de goddeloze socialen, verlos ons heer. Alleen bij ondine bad men er niet voor: vapeur, die er </span><span class="wpt-cijfers1">10</span><span class="wpt-cursief"> jaar ouder uit zag, sedert hij aan de </span><span class="wpt-cijfers1">4</span><span class="wpt-cursief"> villas was begonnen, was van mening dat ieder maar zijn eigen boontjes moest doppen... en of de duivel nu op de preekstoel stond, dan wel de paster</span> – <span class="wpt-cursief">zei hij</span> – <span class="wpt-cursief">het zijn toch wij, de burgerij, die de kaarsjes zullen moeten betalen. Ondine moest eerst lachen met die beeldspraak, doch daarna drong de diepe waarheid er van tot haar door... zij verwonderde zich nogmaals over haar vader: hoe was het hem mogelijk zo vlug tot de kern van een zaak door te dringen... van met </span><span class="wpt-cijfers1">1</span><span class="wpt-cursief"> kleine zin Alles te kunnen uitspreken... en toch van deze wijsheid niet te kunnen pro</span>fi<span class="wpt-cursief">teren, maar als een onhandige lummel, die zich van het kleinste kind liet doen, door het leven te gaan? Zij kwam tot de ontdekking dat het met haar net het omgekeerde was... of net het omgekeerde moest w</span>ó<span class="wpt-cursief">rden... dat zij wou pro</span>fi<span class="wpt-cursief">teren van haar verstand, zo gauw het mogelijk ging worden orde te brengen in de chaos van haar gedachten. Tot nu toe was dit echter onmogelijk, zij k</span>ó<span class="wpt-cursief">n in die honderden gedachten geen klaarheid brengen, zij k</span>ó<span class="wpt-cursief">n al die aanstormende ideeën niet herleiden tot de Ene idee, die haar zei welke weg ze had te volgen. De socialen b.v.b.... zij moest de paster gelijk geven, en zij moest haar vader gelijk geven, en tevens liep zij met ander, met eigen muizennesten in het hoofd: eerst en vooral de </span><span class="wpt-cijfers1">4</span><span class="wpt-cursief"> villas die volbouwd waren, zodat er reeds bewoners waren gekomen... o.a. die schatt, en dat zij nog geen enkele maal die schatt had gezien, wat verre was er reeds iets ontvangen te hebben... en terzelfdertijd over de socialen nadenkend, vroeg ze zich af, of het niet de fout was van de paster zelf: men had nu de paus: hoe kon </span><span class="wpt-cijfers1">1</span><span class="wpt-cursief"> mens in staat zijn om die hele kerk te besturen zonder dat er ergens... ergens... hoe kon hij bijvoorbeeld weten dat er te ter-muren een meisje had geleefd, waaraan een wonder werd gedaan?... een meisje dat in staat zou zijn geweest die ganse sociale kwestie de nek om te wringen, had zij kunnen trouwen met een derenancourt. Maar wiens fout was dat?... niet de hare, zij bestierde hemel en aarde niet, zij wist de dingen niet die er beschreven stonden, maar wel een Andere, die zich het lot van de wereld niet aantrok, omdat hij goed en wel in de vette hemel zat... een vet varken weet niet dat een mager honger heeft... en dat iedereen stemrecht ging krijgen? daar werd ze nu eens recht boosaardig blij om... zij wenste dat allen, gelijk </span><span class="wpt-cijfers1">1</span><span class="wpt-cursief"> man, voor de socialen gingen stemmen... ha, dat zou hen dan leren, de heren, van haar met blink in te smeren</span> – <span class="wpt-cursief">en zij moest lachen omdat het allemaal rijmde</span> – <span class="wpt-cursief">maar achteraf, nadat zij was uitgelachen, herhaalde zij het toch: dat zal hen dan leren van mij te willen insmeren met blink, maar niet te willen luisteren naar mijn raad.</span></p><p class="wp-witregel"> </p><p class="wp-tussenkop"><span class="wpt-cijfers1">doodschuld</span></p><p class="wp-platmetwit">Ge schrijft nu niet meer in het dagblad? vraagt de kantieke schoolmeester aan johan janssens... en johan janssens zegt: neen, maar ik schrijf toch nog voort in de weekbladen, voor zover die weekbladen nog gaan verschijnen, en deze week schreef ik er een kort verhaal in, dat ‘doodschuld’ heette:</p><p class="wp-plat">gelijk er een dag van alderijligen is, zou er ook een dag van alderoorlogen moeten komen... en die dag zou men misschien een kleine mis van niemendal kunnen opdragen, ter nagedachtenis van rené vennekens, die gestorven is voor het vaderland, verast, maar niet begraven: ge hebt rené vennekens waarschijnlijk toch ook gekend: hij behoorde tot dat rumoerige atheneumjaar, waar zillens ook deel van uitmaakte, die zich daar vergiste van fles en ammoniac dronk, en jespers, die steeds een draagbare fono met swing-platen wou meeslepen... maar rené vennekens was toch stiller, hij was de trots van zijn moeder, en voelde daardoor min of meer een verplichting op zich wegen... en tijdens de oorlog zijt ge hem misschien uit het oog verloren?... ha, ik ook... wij hadden immers zoveel te beleven, bommen en honger en zo... hewel, rené vennekens zat in gent, het was de sicherheit die hem was komen halen, en het was kleine pros die hem daar seffens in dezelfde cel was komen vervoegen. Kleine pros werd binnengestampt, en uit een hoek kwam rené vennekens op hem toe: mijn naam is vennekens, en ik kom uit de kleine stad van de <span class="wpt-cijfers1">2</span> fabrieken, voor wat feit brengt men u hier? Vanzelfsprekend wou kleine pros niets loslaten, en zei hij: ik weet het niet. Maar rené vennekens stroopte zijn broek af en liet zijn billen zien: <span class="wpt-cijfers1">1</span> rauwe blauwe wonde: ge zult het seffens wel weten, zei hij. Ja en dan – want ik moet het kort trekken – rené vennekens, doodgewone onsheer van de weerstand, werd van sicherheit naar gestapo gestuurd, gehoond, bespuwd en geslagen, om naar duitsland aan het kruis der verbrandingsovens te gaan sterven. En zijn moeder, wier trots hij was, stuurde hem pakken achterna. Doch begrijp nu echter dat zijn moeder een kleine burgerweduwe was, die b.v.b. haar trots van een jongen in de oudleerlingenbond had doen gaan, om de schoolboeken goedkoper te kunnen krijgen... enzovoort... en dat zij nu geen zegeltjes kreeg voor hem, en dat zij die ontelbare pakken uit gesmokkelde eetwaren moest samenstellen, en dat zij op haar huisje moest gaan lenen – een hypotheek, enfin – maar a là, als een mens hem maar levend terug ziet, nietwaar? En dan... zij zag hem niet levend terug... zij wachtte en hoopte nog wel, kwestie dat hij haar de hypotheek moest helpen komen a<span class="wpt-cijfers1">x</span>ossen... maar al hopend en al wachtend, en drentelend van hier naar daar, komt ze thuis, en in de bus ligt een brief van het belgische rode kruis: het bericht dat hij wel en degelijk ginder werd doodgemarteld. Iedereen tracht haar vaneigens te troosten, met te zeggen dat zij de moeder van een held is... maar almeteens ligt in de bus een andere brief, ha, dat zij voor haar gestorven zoon doodschuld heeft te betalen aan de Staat. En zij slaat haar blinde kop tegen de blinde muur, omdat zij – in plaats van de hypotheek af te lossen – integendeel haar huisje verkopen moet, en misschien meid moet gaan spelen bij een rijkgeworden collaborateur: dat zal haar leren aan de belgische Staat een held te hebben geschonken.</p><p class="wp-witregel"> </p><p class="wp-tussenkop"><span class="wpt-cijfers1">het mooie verhaal</span></p><p class="wp-platmetwit">En de kantieke schoolmeester, die naar dat doodschuld-verhaal heeft geluisterd, knikt met het hoofd en zegt dat het een zeer schóón verhaal is. Doch johan janssens grijnst en zegt bitter: het is mogelijk dat het een mooi verhaal is, maar het mooiste komt nog achterna: de moeder van rené vennekens is dan inderdaad meid gaan spelen bij een rijke collaborateur, en zoals ge kunt peinzen liggen daar niet de weekbladen waarin ik over de moeder van rené vennekens schrijf, maar liggen daar de weekbladen waarin men de moeders van rené vennekens’ bezwaddert... en daar meid spelend vindt ze zo een weekblad en leest ze in een smerig artikel dat ik, johan janssens, een Vod ben, nu eens schrijvende in de bladen der socialen en dan eens schrijvende in de bladen der ultramarxisten... en dat ik niets over de zwarte moet zeggen, want dat ik zelf een zwarte ben... of misschien wel zou kunnen zijn geweest... enfin, ge kent het proza van die doortrapte ploertenschrijvers. En de moeder van rené vennekens plooit dat weekblad op, en steekt het in de zak van haar dienstbodenschort, en haast er zich mee naar de villa naast de onze: en daar zijn ze tevreden omdat ik eens goed ingepeperd word... en in haar handen wrijvend zegt de moeder van rené vennekens: mijn meester zegt het ook, ze hebben die onverdraaglijke johan janssens eens goed bij zijn pietje gehad, haha.</p><p class="wp-witregel"> </p><p class="wp-tussenkop"><span class="wpt-cijfers1">in memoriam de literatuur</span></p><p class="wp-platmetwit">Ge zoudt in dit boek bladzijden en bladzijden moeten terugslaan, om op te speuren waar de schrijver zelf, boontje, voor de laatste keer aan het woord was... en daar hij zelf een held uit zijn boek is, mogen wij hem godomme toch ook niet vergeten: welnu, hier komt dan boontje aan het woord, om ons te vertellen hoe hij een Andere schrijver heeft ontmoet:</p><p class="wp-plat">ontmóéting met een andere schrijver: zie ik moest eigenlijk ontmóéting met een andere schrijver hebben getypt, maar het vergaat mij gelijk burssens, die eveneens in de titel van zijn boek een fout typte... maar de fout is hier niet te zoeken in een klein ogenblik van clowniaanse verstrooidheid, doch is veel meer te aanzien als een freudiaans verraad van mijn onderbewuste... en de Andere schrijver wist zo eeuwigveel snufjes te vertellen uit de letterkundige wereld, dat ik mij ging afvragen: hoe komt hij dat toch allemaal aan de weet? Alhoewel hij dan nog het grootste deel dier snufjes verzweeg, al zeggende: ik zal u dat allemaal niet zeggen, want ge zijt in staat om er uw helden, johan janssens en mossieu colson van tminnesterie, dagbladhoekjes te laten van maken... en zijn <span class="wpt-cijfers1">1</span>ste snufje was, dat de staatsprijs voor dichtkunst voor karel kanders ging zijn (iets wat dan ondertussen ook inderdaad is gebeurd) en zijn <span class="wpt-cijfers1">2</span>de snufje was dat de staatsprijs voor proza... (en ik onderbreek hem en zeg: voor de secretaris-generaal de la dirondijne zal zijn?) en hij lacht en vervolgt: neen, voor eugeen zettermom zal zijn (ha, alhoewel ikzelf, boontje, ook met het een en ander meeding... met enkele boeken die ik onder de ronkende naam van louis-paul boon schreef... en alhoewel die prijs eigenlijk voor mij zou moeten zijn, gun ik hem toch aan zettermom... alhoewel... nogmaals alhoewel... want ik heb die prijs nu nódig om een beetje te leven en wat te schrijven... maar tot daar, laat men vandaag die prijs aan zettermom geven, en binnen zoveel jaar aan mij, ook als ik hem niet meer nodig zal hebben) en het <span class="wpt-cijfers1">3</span>de snufje was, dat ik iets had geschreven over een penis, en dat niemand wist wat dat betekende (arm vlaanderen, met zijn more brains) en zijn <span class="wpt-cijfers1">4</span>de en laatste snufje, dat johan roccoco zich voorstelt hoe hij de nieuwe leider is der denkers en der dichters altegader, de grootste schrijver van deze tijden... en hoe hij allen, die precies groter schrijvers zouden zijn, zou willen... willen...</p><p class="wp-plat">maar dat ogenblik rinkelt de telefoon en de Andere schrijver roept: hallo: en het is de mededeling dat johan roccoco plotseling overleden is... en de Andere schrijver zegt in de telefoon: goed, ik zal een in memoriam schrijven.</p><p class="wp-witregel"> </p><p class="wp-tussenkop"><span class="wpt-cijfers1">de heren</span></p><p class="wp-platmetwit"><span class="wpt-cursief">Daar zet ge u neer om over ondine te schrijven, hoe ze hoofdschuddend een nieuwe stomme streek der heren aankeek... </span>doch pas zet ge uw pen op twit papier of tippetotje stapt binnen, en het <span class="wpt-cijfers1">1</span>ste wat ge aan haar bemerkt is over haar linkerwang een veeg verf: zie niet naar die veeg verf op mijn rechterschoen, zegt zij, want ik kom uit brussel, waar ik gewerkt heb bij het rijk volk, ik heb hun muren en plafonds beschilderd met engelenkoppen, en hun deuren met gouden biesjes... en ik haast mij naar u toe, om u mede te delen dat ge uw voorstelling omtrent de heren wijzigen moet, als ge over hen nog eens schrijft:</p><p class="wp-plat">ge hebt ons verteld over achilles derenancourt en de dikke glemmasson, ge hebt de uitspattingen beschreven die u verteld waren door boone met zijn zonder grote moustache, van uit de tijd dat hij nog koetsier was... maar nu zal ik u vertellen dat ik gewerkt heb op de avenue de tervueren bij de vicomte... en die vicomte is een encycliek van het zuiverste water, dit wil zeggen dat hij geen politieker is, doch veel meer een zeer vroom man gelijk emile zola hem beschreven heeft in nana... een lange schrale meneer die in zijn leven tegenslag op tegenslag heeft gekend, en berustend zegt dat ieder huisje zijn kruisje heeft, dat christelijke mensen beproefd worden en onchristelijke gestraft: nu is hij eens ziek en ligt hij in dat eenzaam grote bed in die eenzaam koude grote slaapkamer, en dan is zijn vrouw weer ziek en ligt zij in dat eenzaam grote bed in de koude grote slaapkamer, zijn zoon is verongelukt, en zijn <span class="wpt-cijfers1">2</span> andere kinderen worden ziek als hun ouders eens voor een dag of <span class="wpt-cijfers1">5</span> genezen zijn – o, en de kaarsen die er dan branden, en het wijwater dat gesprenkeld wordt, en de gewijde palm die wordt rondgedragen, en de pasternosters die met sombere stemmen worden gelezen – maar niets baat, want nu is het oudste van die kinderen, het meisje, gestorven – o, en ge moet hen daar nu zien zitten in die afgrijselijke grote lege sombere eetzaal, hoe de vicomte de handen vouwt en bidt, en hoe de anderen naar zijn voorbeeld mee de handen vouwen en bidden en kruisen slaan, en hoe ze dan zwijgend en somber het eetmaal beginnen... maar als hij met mij over politiek sprak dan flapte hij er de grootste onzin uit, de grootste wirwar van tegenstrijdigheden: eerst dat het werkvolk toch nooit tevreden is, en daarna dat alles maar kan goed marcheren als de werkman geld verdient. En tzijn zij niet, die er orgieën op touw zetten, maar tis er de meid: zij maakte naakt het bad klaar en liet de deur openstaan zodat ik haar goed kon zien, en ze zei me in het bad dat ik haar ook de komende nacht mocht komen opzoeken, langs de dienstbodentrap... en ze vertelde me die nacht heel dat triestig en somber leven in dat triestig en somber herenhuis van de vicomte.</p><p class="wp-plat">En dan ben ik weest schilderen bij een grootnijveraar... twas de vicomte die mij daar had aanbevolen... en ik belde er aan, en zag iemand die er naar mijn oordeel de schouwvager moest zijn, maar twas integendeel de grootnijveraar, hijzelf... een vent met handen comme ça, en die zo een poot uitstak en hoog boven mijn hoofd bonjour riep – de loodgieter vertelde mij, dat hij verteld had in zijn jonge jaren coureur te zijn geweest – en hij hoorde dat ik kunstschilderes was en hij liep met mij eens door zijn verzameling, waar om millioenen franken vertegenwoordigd hangt... breughel en bosch en rembrandt, van eyck en van dyck, metsijs en van der weyden en van der lubbe... neen, dat was geen schilder, ik vergis me... om millioenen franken, wat zeg ik, om milliarden franken... daar hangen dingen die door alle buitenlandse musea begeerd worden, en hij somde mij op wat zij hem reeds geboden hadden... en hij bleef voor een schilderij staan en wees mij een droppelken bloed van jezus aan en zei: zie eens hoe natuurlijk dat geschilderd is, het is precies <span class="wpt-cijfers1">e</span>cht, dat kunnen ze nu niet meer. Ja, dat is zijn kunstgevoel: een kunstgevoel van een schouwvager die nog coureur is geweest: het kunstgevoel van een grootnijveraar die voor <span class="wpt-cijfers1">120</span> millioen franken gestraft werd wegens collaboratie met de vijand, en die hij dan ook prompt heeft betaald. En aan het einde van de galerij gekomen keek hij nog eens om naar zijn verzameling schilderijen, naar zijn glazen kasten vol kleinoden en zeldzaamheden en kunstschatten, en zei hij: ja, een mens moet iets hebben om zijn oude dag mee te vullen. En dan, zijn vrouw: een mager schraal ding dat een kwart kilo margarine gaat kopen, want echte boter is te kostelijk... en dat daar in een armtierig zwart kleed loopt: mijn bol af als ge haar op de avenue de tervueren ziet afkomen, en als ge dan niet denkt dat het tvrouwtje is van een arme kantoorklerk.</p><p class="wp-witregel"> </p><p class="wp-tussenkop"><span class="wpt-cijfers1">de muiters van de filature</span></p><p class="wp-platmetwit"><span class="wpt-cursief">Aan de deur komend zag ondine een nieuwe stomme streek van de heren: van de filature kwam een man of </span><span class="wpt-cijfers1">3</span><span class="wpt-cursief"> terug, met hun blauwe kiel en hun boterham in een pakje gerold... het ging naar de noen, en de kinderen die van de nonnekensschool kwamen liepen joelend deze ongewone huiswaartskerenden vooraf, een zwangere vrouw ging hen tegemoet, een thuiswerker kwam aan zijn deur staan en hield hen staande. Wat was er gebeurd? Ja, ze stonden daar en wisten haast niet wat zeggen, al kijkend naar hun opgerold pakje: men had op de filature al de kopstukken van meneerke brys’ mislukte ziekenbond afgedankt, sommige waren gestraft voor </span><span class="wpt-cijfers1">6</span><span class="wpt-cursief"> maand, en zij hier waren gestraft voor </span><span class="wpt-cijfers1">14</span><span class="wpt-cursief"> dagen... meneerke brys zelf was naar engeland gevlucht, het is gemakkelijk van naar een ander land te vluchten als ge geleerd zijt en talen kent, maar zij? en ze waren benieuwd of de socialen nu voor hen iets gingen doen. Ondine luisterde maar moeide zich er niet tussen... zij schudde het hoofd om de domheid der heren: nu meneerke brys gevlucht was had men veel beter dat stomme volk op flessen bier getracteerd, in plaats van hen buiten te gooien en opstandig te maken. Zij klopte bij liza aan, om te weten hoe het háár man was gegaan: het was voor hem al niet veel beter afgelopen, hij was zijn werk aan de molens afgenomen en terug in weer en wind op de koer gezet, aan zijn vroegere loon... en daar hadden zij samen, liza en haar man, tot diep in de nacht liggen over praten: zij hadden zich afgevraagd of het niet beter was voor hem, werk te zoeken op de labor, waar men zich aan geen godsdienst gelegen liet... en ze hadden de voordelen opgesomd die aan zo een goddeloze fabriek verbonden waren: dat hij er ten </span><span class="wpt-cijfers1">1</span><span class="wpt-cursief">ste niet meer moest mee inzitten omdat hij niets van pasters moest hebben, en dat hij dus ook niet meer tegen zijn goesting naar de mis moest gaan... dat hij, ten </span><span class="wpt-cijfers1">2</span><span class="wpt-cursief">de, vlugger ging thuis zijn als hij op de labor werkte, op </span><span class="wpt-cijfers1">2</span><span class="wpt-cursief"> minuten was hij er, en kon hij nog wat in de hof werken... en misschien groenten kweken en die in de zeer vroege zondagmorgen op de zondagmarkt in de stad verkopen... en hoe langer ze het bekeken hoe voordeliger het er begon uit te zien. Maar op de labor werk krijgend moest hij toch ook dáár op de koer beginnen, in regen en wind en sneeuw, en zelfs aan een nog lager loon dan op de filature... terwijl de meesterknechten hem met een scheef oog bekeken: zijt ge niet een muiter van de filature?... en ook moest hij er overuren doen, die zogezegd wel betaald gingen worden, maar door zaken, waaruit ze zich niet verstonden, het toch niet uitbetaald kregen. Maar het zal beteren, zei liza hoopvol... och hoe dieper liza in de put zat hoe hoopvoller zij werd... want er was een meesterknecht die van haar man hield en die hem in de machinekamer zou gebracht hebben... waar het warm was, en waar men een voor ter-muren ongekend hoog loon verdiende. Doch ondine sloeg seffens die hoop in gruizelementen: als men er een hoger loon verdiende zou er wel het een of ander achtersteken, misschien dat men er iedere seconde het leven riskeerde. En ook, beteren? het k</span>á<span class="wpt-cursief">n niet beteren als ge ongodsdienstig leeft, zei ze. Liza schudde het hoofd en zei dat ondine het niet begreep: wij zijn niet ongodsdienstig, maar moeten niets van de paster hebben... de kinderen zitten iedere avond op hun knieën te bidden, ge moet ons oudste eens haar vaderons en haar weesgegroet horen aframmelen, en haar horen zeggen: van de goddeloze socialen verlos ons heer... maar dat haar man op de labor ging werken was alleen omdat hij het onrecht tegenover meneerke brys niet kon aanzien. Ook daar antwoordde ondine nog iets op, maar het was niets nieuws, niets dat we van haar nog niet hadden gehoord: b.v.b. dat god er niet mee inzat of men onnozele vaderonsjes zat te lezen, maar dat hij veel meer wou, dat men braaf was, en het hoofd steeds in de schoot legde.</span></p><p class="wp-witregel"> </p><p class="wp-tussenkop"><span class="wpt-cijfers1">vapeur spreekt over geld</span></p><p class="wp-platmetwit"><span class="wpt-cursief">De volgende dag kwam er echter een aangetekend schrijven, dat carolus bosmans moest zien wat hij ging aanvangen met de betaling van het geleverde hout: vapeur begon aanstonds rond te lopen en te schermen: ziet ge wel, en ik h</span><span class="wpt-cijfers1">e</span>e<span class="wpt-cursief">b het u gezegd, en morgen k</span>ó<span class="wpt-cursief">mt de politie en slaat ze al ons klodden aan, ik heb het thuis </span>óó<span class="wpt-cursief">k weten gebeuren, maar naar iemand met ondervinding w</span>ó<span class="wpt-cursief">rdt niet geluisterd. Ondine bekeek hem verachtelijk en zei dat hij toch wist als hij hout kocht dat hij het moest betalen: of zijt ge nu zo een snul dat ge peinst het voor niemendal te kunnen krijgen? Wel, betaal dan, schreeuwde vapeur. En met wat? schreeuwde ondine tegen. Dan bekeken ze elkander en in de stilte hoorden ze zulma dwaas lachen... vapeur ging naar ouder gewoonte kijken in de katoenen beurs op de kast, en ondine maakte er dankbaar gebruik van om de draak te steken met zijn onverstand: ge weet niet eens dat er een ijzeren koffertje is, zei ze. Maar in het ijzeren koffertje was toch ook niets de moeite waard om te vernoemen: ondine verschoot er zelf van, dat er z</span>ó<span class="wpt-cursief"> weinig was... ze keek haar vader diep in de ogen, zodat hij zenuwachtig werd en het hoofd afwendde... ja, tenslotte bekende hij er wat van genomen te hebben, een kleinigheid, hij werkte en zwoegde toch zeker niet voor niemendal?... hij had horen spreken over electrische lampen die men in de stad begon te verkopen, en hij had gedacht dat zulke lampen juist d</span>á<span class="wpt-cursief">t waren, wat hij nodig had voor zijn perpeteum mobile: en hij stak zijn vinger op en zei: als luchtledige lampen aan een wiel draaien en in een waterbak neerkomen, zullen ze weer naar de oppervlakte stijgen. Ondine lachte schamper en vroeg hoeveel hij dan wel genomen had... vapeur stamelde beschaamd een som, een klein belachelijk sommetje, nochtans bemerkte zij dat hij de waarheid sprak. Waar was het geld dan? Ze begon koortsachtig te rekenen wat zijzelf had aan kant gezet, buiten haar reserve, die ze op zolder in de blikken doos had gestopt... doch de rekening klopte niet, er moest n</span>ó<span class="wpt-cursief">g zijn... ondertussen zat haar moeder dwaas te lachen en naar het koffertje te kijken... er rees een vermoeden in ondine op, en zij begon haar moeder aan de tand te voelen, en die vertelde met een hoge gillende stem dat ze goed geluisterd had naar de paster</span> – <span class="wpt-cursief">dat er in de stad wildemannen waren die hun kinderen opaten</span> – <span class="wpt-cursief">en dat ze daarom een gift had gedaan om de kapel te laten herstellen... ondine begon al vloekend te vragen hoe een herstelde kapel nu de socialen ging tegenhouden? maar dat dwaze gelaat ziende hield ze haar woorden in: ze waren even nutteloos als het andere: doch om haar woede af te koelen moest ze toch iets doen: ze hefte de hand op en sloeg haar in het domme gelaat. Carolus keek verslagen naar de witte wang waar zich </span><span class="wpt-cijfers1">5</span><span class="wpt-cursief"> rode vingeren begonnen af te tekenen. En nu is het gedaan, zei ze tot haar vader... in het vervolg kunt ge zelf het geld halen, ge kunt eens bij die schatt gaan en vragen wanneer het hen eindelijk zal believen te betalen. Vapeur ging. Hij waste en schoor zich, hij deed zijn muizen-overjas aan... och, hij had maar </span><span class="wpt-cijfers1">1</span><span class="wpt-cursief"> overjas en dierf die niet dragen uit angst dat zij verslijten ging, en liet haar daarom in de kast hangen tot er muizen kwamen in wonen en de voering begonnen op te eten. Hij ging weg en repeteerde de woorden die hij spreken ging: en dat hij wel degelijk de vader van ondine was, bewees hij met er zelfs bij te bedenken wat men hem ging antwoorden... en met op die ingebeelde antwoorden nieuwe tegenargumenten te zoeken. Hij bleef </span><span class="wpt-cijfers1">3</span><span class="wpt-cursief"> uren weg, en toen ondine hem vroeg: wel?... toen mompelde hij slechts wat... ja, hij had </span><span class="wpt-cijfers1">3</span><span class="wpt-cursief"> uren lang over zijn perpeteum mobile gesproken en zijn mond niet durven openen over geld: hij had er gesproken over de burgerij en de mannen met hun messen, over meneerke brys en de socialen, en dat het dwaas was de wereld te willen veranderen met een vakbond als de mensen zélf zo stom bleven: in wetenschap en verstand, in het begrijpen van al wat nu nog voor de mensen duister bleef, daarin lag het vertrekpunt voor een gelukkiger mensdom. En hij, met zijn uitvinding, zou meer geluk en welstand brengen dan alle vakbonden samen: de anderen maakten vandaag ruzie en morgen opstand en overmorgen revolutie... maar hoe men het ook keerde of draaide, de kleine burgerij zou de gebroken potten betalen... de kleine burgerij is de melkkoe, nu moet ik bijvoorbeeld het hout betalen... En verschrikt was hij blijven haperen omdat hij nu toch, onbewust, over geld was begonnen: straks dachten die mensen nog dat hij d</span>áá<span class="wpt-cursief">rom gekomen was.</span></p><p class="wp-witregel"> </p><p class="wp-tussenkop"><span class="wpt-cijfers1">het is niet mooi van johan janssens</span></p><p class="wp-platmetwit">Het is vandaag donderdag... en dat is de dag waarin de jonge mensen van ter-muren savonds hun lief opzoeken en achter het bos van tkasteel gaan wandelen, om daar tot elkander te zeggen dat zij alles Anders zullen doen dan het hun ouders deden... maar het is ook de dag waarin de bladen verschijnen met hun pagina geestesleven... en het liefdeleven en het geestesleven vinden dus op deze dag het snijpunt waarin zij elkander raken: dát peinst johan janssens als hij vandaag over de kapellekensbaan loopt, met het dagblad opengevouwen op de <span class="wpt-cijfers1">3</span>de pagina: kunst en letteren. En johan janssens denkt dat het eigenaardig is als ge steeds heel alleen die pagina hebt gevuld... als ge gewend zijt smorgens uw proza in het blad weer te vinden, gelijk ge uw gelaat weervindt als ge in de spiegel gaat kijken... en als ge n<span class="wpt-cijfers1">uu</span>, in de spiegel van dat blad kijkend, het gelaat van een vreemde ziet.</p><p class="wp-plat">een kroniek met als titel: het boek van de week!... en dat ‘boek van de week’ is eigenlijk nog een overgebleven gedachte van johan janssens zelf, maar verminkt en dus fatsoenlijk gemaakt: gedachte die hij aan een jong dichter had uiteengezet, zeggend dat er iedere week een boek uit de wereldliteratuur, volgens een sociale richtlijn, zou moeten besproken worden, om zodoende stilaan een soort literatuurgeschiedenis met sociale grondvesten op te bouwen: beginnen met vlaanderen: de isengrinus van nivardus, willems van den vos reinaerde, van maerlant de vader der dietse dichters altegader, j.f. van kerckhove en eugeen zettermom... maar dat nu, gelijk gezegd, tot een fatsoenlijke boekbespreking werd teruggebracht. En verder zijn het bijdragen waarin er van leer wordt getrokken, en alles wordt verguisd, en tegen iedereen wordt afgegeven... tegen Alles en tegen Iedereen, en dus tegen niets en tegen niemand... maar met grote holle woorden in tot de laatste rafel versleten slagzinnen, over het proletariaat en de nieuwe ge<span class="wpt-cijfers1">m</span>eenschap. En ook wordt er met ongelukkig-gecamoufleerde woorden in gezegd dat het werk van johan janssens te weinig... te veel... enfin, niet genoeg handelde over de arbeider die aan de poort van tfabriek zieltogend neerstort... en tevens dat er dus ook niets goed was onder al de dingen die door johan janssens werden besproken: bosch en breughel en goya en magritte, louis-paul boon en de plastische elementen in de literatuur: allemaal dingen waar het proletariaat niet wordt in afgebeeld, met lompenkleren waaruit een levend geraamte naar buiten steekt.</p><p class="wp-plat">En johan janssens vouwt met een beetje triestige spijt het blad toe, want al deze jongeren, die nu het blad geestesleven vullen, waren jongeren die naar Zijn vriendschap dongen, vroeger, toen hij nog het blad vulde, en die hem enthousiaste brieven schreven, en die hem gedichten en novellen stuurden en zijn raad vroegen... doch die nu, geklommen zijnde op het paard, hem trachten te overrijden... neen, die dat paard met zijn <span class="wpt-cijfers1">4</span> hoeven tegelijk de modder naar johan janssens doen opsmijten. En ondertussen, in iedere kleine stad van <span class="wpt-cijfers1">2</span> of <span class="wpt-cijfers1">3</span> fabrieken, of van desnoods <span class="wpt-cijfers1">5</span> of <span class="wpt-cijfers1">6</span> fabrieken, slaan de arbeiders hun blad open en zoeken zij naar een stuk van johan janssens, en vinden ze er geen, en zeggen ze: in de tijd konden wij godverdomme nog eens vloeken of eens lachen met onze eigen miserie, die daar beschreven stond... maar nu!... het is niet mooi van johan janssens in ons dagblad niet meer te <span class="wpt-cijfers1">willen</span> schrijven.</p><p class="wp-witregel"> </p><p class="wp-tussenkop"><span class="wpt-cijfers1">ter elmaeren<a id="footnote_9789029568043_-5887-7-backlink" class="footnote-link" href="#footnote_9789029568043_-5887-7">[7]</a></span></p><p class="wp-platmetwit">Ic maectene monic ter elmaren... staat er in de oude boeken van de vos reinaerde, maar vooraleer de stomme wolf de klok zal doen luiden en ons de paters op de hals zal jagen, wil ik u ook vertellen hoe hij de mis deed: reinaert kon noch in het bos achter tkasteel, noch in de velden, en dus ook niet langs de kapellekensbaan, zijn netten spannen om een haasje te vangen, of hij ontmoette er een pater met een actentas onder de arm. En wist hij al van vroeger dat iedere weg naar rome leidde, hij begon ook te beseffen dat de weg, waarop de meeste haasjes werden gevangen – maar niet door hem – moest leiden naar het klooster van de heilige eenoog, ver achter ter-muren. Soort zoekt soort, dacht hij, die weg bewandelend, en aan de zoveelste kromming van de baan vond hij een doos met wafeltjes, genaamd oblie, en begon hij de inhoud er van naar binnen te spelen... doch wie kwam daar aan, met een paar holle ogen boven een pleister op de wang... was dat zijn oom niet, isengrinus? Ha, hebt gij ook de weg gevonden langswaar de haasjes gaan en niet meer keren, vroeg reinaert... maar isengrinus keek hem droevig aan, bekende naar het klooster te willen gaan, en expliceerde zich met haken en met ogen omtrent de wereld die tóch naar de knoppen was – omtrent nobels ziekte dit en dat – en tevens omtrent de bokken, die hem iets hadden beloofd dat niet kon opgegeten worden, de ziel van tkind, hoe stooft men dat, of hoe brengt men dat op tafel? En hoe harder reinaert lachte hoe mismoediger de wolf de dagen begon op te sommen, waarin men hem een pater had geschilderd: en als ik zelf een pater ben, wie is dan in staat mij er nog een te schilderen? Toen haalde reinaert de laatste wafeltjes boven, schonk <span class="wpt-cijfers1">1</span> er van aan isengrinus, en de rest in de mond stekend wees hij veelzeggend het klooster aan: isengrinus begreep het stomme-ambacht-spel, en beginnend te rennen was hij reinaert <span class="wpt-cijfers1">2</span> stappen vóór, om het open achterpoortje van de kloosterhof te bereiken: daar bleef hij treuzelend de monniken aanwijzen, om zijn dwaze levensdroom met woorden te verklanken: bij onsheer zijn baard, behalve in de dagen der verkiezing doet ge afstand van de wereld – waarin men u eerst de kous van de paus over de kop trok, en u daarna trachtte wijs te maken dat alles wat ge zaagt uw eigendom mocht zijn – en komt ge tussen deze muren waarbinnen ge, het is misschien de waarheid, geen steen hebt om uw hoofd op neer te leggen... omdat ge, want dat is ook een waarheid, veel gemakkelijker ligt in de schoot van d’een of d’ander jonge gars. En nog immer verder zijn vespers willende zingen trok reinaert hem daar weg, in de koelte van de sacristij waar vlees en brood en wijn te vinden was. Maar in de maag van de wolf veranderde de wijn in het bloed van de duivel: hij wou malgré de mis gaan zingen en stond daar met zijn armen te zwieren en latijn-met-haar-op te brabbelen – vobiscum sprak hij uit als kom, waarmee hij zeggen wou: geef me maar, zóveel voor een zielmis met <span class="wpt-cijfers1">3</span> heren, en het dubbele voor een huwelijksmis ná <span class="wpt-cijfers1">10</span> uur – en de armen openspreidend keerde hij zich naar de lege stoelen en riep hij uit: sukkelaars sukkelorums... en reinaert, die haast in zijn broek deed, antwoordde: amen. johan janssens.</p><p class="wp-witregel"> </p><p class="wp-tussenkop"><span class="wpt-cijfers1">voor de </span><span class="wpt-cijfers1">1</span><span class="wpt-cijfers1">ste maal: oscarke</span></p><p class="wp-platmetwit"><span class="wpt-cursief">Ik zal zelf eens bij die schatt gaan, zei ondine... en ze stapte er heen met de gouden armband rond de pols, en met de parasol boven het hoofd gestoken, alhoewel het er uit zag of het zou gaan regenen hebben... maar heel zeker had men haar zien komen, want toen ze aanbelde bleef het doodstil in huis... veel te stil... men moest daarbinnen een ongelooflijke angst hebben voor haar. Zij hoorde aan het holle geluid van de bel dat het er een leeg huis was, en dat men er nog om geen </span><span class="wpt-cijfers1">5</span><span class="wpt-cursief"> centiemen meubelen had: heel zeker hadden ze zelfs geen tafel, en aten ze in de vloer rond een houten bak! En ze begon schamper zichzelf uit te lachen, zich te hebben laten vangen aan de schijn: als ze in tvervolg nog huizen bouwden kon dit dienen als een les. Ze trok nog eens met een woeste ruk aan de bel, met geen ander inzicht dan ze rats af te trekken, om deze te pesten die daar binnen zaten te luisteren. Toen wou ze terug naar ter-muren stappen... maar haar voorstelling moest toch niet helemaal juist zijn geweest, want daar ging de deur open, en een zenuwachtige jongen met verwarde haren kwam haar aankijken: hij was zo dwaas geweest de straatdeur achter zich open te laten, ondine greep haar kans beet, ze stapte hem voorbij en de gang in, en deed zelf de straatdeur toe. Ze stak haar parasol naar hem uit of het een degen was, en zei dat hij nu eens zijn mama moest halen: hij was bedremmeld en streek aan het pluk op zijn kin... hij wist haast van verlegenheid niet te zeggen dat er werkelijk niemand in huis was. Ondine lachte hem toe, zei dat hij een brave zoete jongen was, en ging resoluut de keuken in, daar was echter inderdaad niemand: het was er koud en leeg: zij was hier heel alleen met dat ventje, dat zich een dezer dagen voor de </span><span class="wpt-cijfers1">1</span><span class="wpt-cursief">ste maal het haar zou moeten van de kin krabben. Ik zal wachten zei ze, en ondertussen haalde ze hem beetje bij beetje de pieren uit de neus: zij zag dat hij, buiten zijn moeder, nog nooit met een meisje alleen was geweest, en dat hij nu onder het spreken... of liever onder het stotteren... geen oog kon afwenden van haar rok. Hij was zo kneedbaar als kaarsroet: ondine kon zich voorstellen wat een eenzaam leventje zo een jongen hebben moest in die nieuwe lege villa: en eerst om hem op zijn gemak te stellen, maar daarna met leedvermaak... en tenslotte omdat zij er begon smaak in te vinden... vertelde zij al de dingen die waarschijnlijk z</span><span class="wpt-cijfers1">ij</span><span class="wpt-cursief">n hart beroerden, doch op een manier of het eigenlijk met h</span>áá<span class="wpt-cursief">r was gebeurd: dat zij zich eenzaam voelde, dat zij gedroomd had iets te zullen bereiken in het leven, maar dat er een onrust was, een twijfel. En hij vergat de zoom van haar rok, gelijk hij ontroerd geraakte iemand te vinden die zijn eigenste troebelen had beleefd: met zijn eerlijke jongensogen zocht hij de hare... die, precies, grijs waren... en vertelde hij zijn eigen onrust, vertelde hij een beeldhouwer te willen worden, en uren aan </span><span class="wpt-cijfers1">1</span><span class="wpt-cursief"> stuk naar een brok steen te kunnen kijken zonder in staat te zijn er een hand aan te steken... o en dat hij soms weende en niet wist waarom. Hij heette oscar. Hij vroeg of ze niet eens mee bovenging naar zijn atelier... zij begreep dat hier elke achterbakse gedachte afwezig was, dat er in hem niets anders was dan de argeloosheid van een kind... zodat ze mee bovenstapte, en zich afvroeg wat zijn moeder denken zou als ze op het onverwachts moest binnenvallen. Ze keek rond op de kale mansarde, en zag dat het de juist eendere kamer was waar ze met de suikerspek aan het raam had gestaan: ze konden evengoed in de keuken zijn gebleven want het was hier even koud en doods: er stond alleen een emmer met klei, en over de leuning van een wankele stoel hingen natte doeken. Zij keek door het raam naar de lange lange muur van de labor, waar een magere hond langsheen hinkte... ze begreep dat de jongen niets meer te vertellen had... misschien dacht hij dat ze in die vormloze brok klei, daar, het beeld kon zien dat hij wenste te maken... weemoed, ging hij het noemen... och, was het niet juist hetzelfde geweest in haar jeugd? als ze haar droom had willen tonen aan iemand, wat had ze dan moeten te voorschijn halen? die beroeste sleutel van de kapel, of dat geschonden plaasteren heiligenbeeld dat ze op zolder had bewaard? Zij voelde medelijden met zichzelf, en met die jongen, omdat alle kinderdromen even klein zijn en even onpeilbaar treurig... zij glimlachte weemoedig... zoals het beeld dat hij maken ging... zij kuste hem eventjes en ging weg, hem in de grootste verwarring achterlatend.</span></p><p class="wp-witregel"> </p><p class="wp-tussenkop"><span class="wpt-cijfers1">de geest van sommige mannen</span></p><p class="wp-platmetwit">Daar zijn plots al uw helden en heldinnen komen opdagen... zij zijn komen aandraven van achter hoek en kant, alsof er groot appèl werd gedaan... appèl voor de doden, zei men vroeger, maar te ter-muren is dat verbasterd en de betekenis er van is zoek geraakt, zodat men nu zegt: appèl voor de doven...<span class="wpt-cursief"> en het heeft dus precies appèl voor de doven geweest, en daar staan ze nu allen oscarke aan te kijken, hun nieuwe broer, de held die een grote rol gaat spelen in uw boek. De kantieke schoolmeester steekt bezwerend de handen op en vraagt... neen, smeekt... neen, eist... dat ge er toch weeral geen abnormale zult van maken. En johan janssens waarschuwt u in zijn hoedanigheid van Dichter: ik zie dat het een beeldhouwer gaat worden, en dat hij Dromen heeft, en dat hij iets maken wil dat ‘weemoed’ gaat heten... pas toch op!... maak er toch geen marionet van, gelijk in al die andere romans van al die andere schrijvers, die een soort wezen uit hun duim zuigen dat niet bestaat. En tippetotje meent... peinst... denkt te mogen geloven dat ge min of meer op de goede weg zijt, op voorwaarde dat oscarke steeds een braaf eerlijk ventje blijft, dat koppig vasthouden zal aan zijn Droom... want dat zoiets tot nog toe in ons boek ontbreekt: De droom. En mossieu colson van tminnesterie is met alles accoord... met u en met de anderen, met wat gij zegt en met wat de anderen zeggen... laat oscarke maar komen, zegt hij, doch laat hem niet vergeten dat wij allen gewapend zijn met een notaboek, waarin wij dag na dag de realiteit des levens aantekenen... laat hem een Droom hebben, doch laat die droom menselijk blijven: en dat zijn weemoed en zijn verlangen naar het land van zijn Droom onpeilbaar triestig zal zijn... goed, goed... </span>maar vergeet niet van daarnaast aan te tekenen wat de geest van Andere mannen integendeel bezighoudt... iets in de aard van wat ik gisteren heb aangetekend, doch nog niet heb uitgewerkt tot een gedicht:</p><p class="wp-plat">op het platform van de trein, een man die staat te vertellen dat zijn vrouw zich een corset heeft gekocht... <span class="wpt-cijfers1">700</span> frank... aan een kraam op de markt.</p><p class="wp-plat">en een andere man die antwoordt: jamaar, dat geloof ik... aan een kraam op de markt!</p><p class="wp-plat">en de <span class="wpt-cijfers1">1</span>ste man die vraagt: hoe, gij gelooft dat?... wat moest ze anders doen?</p><p class="wp-plat">en de andere: mijn vrouw heeft zich een corset naar haar lijf laten maken.</p><p class="wp-plat">en een <span class="wpt-cijfers1">3</span>de man die besluit: ha, <span class="wpt-cijfers1">700</span> frank... voor wat werkt een mens? een mens werkt voor de hemelse dauw, voor de hond zijn knoppen, voor de kloten van de paus.</p><p class="wp-plat">Ziet ge, dát houdt de geest van sommige mannen bezig... en laat oscarke daar nu de gepaste, maar niet overdreven tegenstelling mee vormen.</p><p class="wp-witregel"> </p><p class="wp-tussenkop"><span class="wpt-cijfers1">de geest van sommige vrouwen</span></p><p class="wp-platmetwit">Vanzelfsprekend laat de kantieke schoolmeester zich niet uit over de gedichten van mossieu colson van tminnesterie... of tenminste over de dingen uit zijn notaboek die nog gedichten moeten worden... de kantieke schoolmeester neemt daaromtrent liever een afwachtende houding aan: voor hem hebben slechts dante en goethe en shakespeare verzen geschreven, en zullen wij allen maar iets te lezen krijgen uit zijn eigen verzenbundel, als die eenzelfde graad van volmaaktheid heeft bereikt. Doch wij allen, anderen, verlangen niet de volmaaktheid... wij verlángen slechts dat warme levende, dat ge in uw hand kunt omvatten, gelijk de bengel een straatmus, gelijk de chirurg een hart. En tippetotje expliceert zich aan mossieu colson van tminnesterie, dat het juist die dingen zijn welke zij tracht te schilderen... koud en onbewogen, zegt zij... en godomme, zegt zij, dat ik in mijn schilderijen geen woorden kan neerschrijven gelijk de uwe! En mossieu colson van tminnesterie, die maar een mens is, begint dadelijk te bladeren in zijn notaboek en leest juist Alles voor, rijp en groen.</p><p class="wp-plat">over de <span class="wpt-cijfers1">3</span> dikke en al een beetje oudwordende vrouwen, die in de tram zitten... en de ene vertelt: ja, hij is dood van pneumonie</p><p class="wp-plat">en de andere, die een tijd instemmend met het hoofd zit te knikken, heeft dan tenslotte toch de moed om te vragen: ja, maar wat is dat eigenlijk... pneumonie?</p><p class="wp-plat">en de <span class="wpt-cijfers1">1</span>ste die antwoordt: hewel, pneumonie, dat is... ja, eigenlijk weet ik dat ook precies niet goed.</p><p class="wp-plat">en wat zei nu de <span class="wpt-cijfers1">3</span>de vrouw?: niets, die zat daar maar en luisterde en knikte met het hoofd, zeer diepzinnig.</p><p class="wp-witregel"> </p><p class="wp-tussenkop"><span class="wpt-cijfers1">word ik een ordinaire burgervrouw?</span></p><p class="wp-platmetwit"><span class="wpt-cursief">Als ondine bij schatt buiten was, dacht ze er met zelfspot aan, dat ook zij niet over geld had gesproken... maar met wat nut zou zij het? daar was geen geld, ze waren er zo arm als een kerkluis. En alsof het met iemand anders was gebeurd constateerde ze dat ze zich laten vangen had. Met zelfspot... ja, maar thuisgekomen stelde ze een gepeperde brief op, aan het adres van schatt, en was ze vanzins die aangetekend te verzenden. Maar ze vergat de brief, ze vond hem enkele dagen later in haar zak, toen ze langsheen de kapellekensbaan naar de stad toeging... o zij herinnerde zich juist de dagen, waarin ze zich nog had voorgesteld dat de wereld naar de kleine ondine wachtte en niet verder dierf draaien... nu wist zij zich niet goed meer voor te stellen, waarom de wereld in die dagen naar haar zou moeten gewacht hebben: uit alles bleek wel dat zij meer waard was geweest, dan hier in de omgeving van ter-muren te vergaan en uit te drogen... maar was dat een reden geweest om de wildste dromen te koesteren? En zij merkte in zichzelf op dat ze zich gemilderd had</span> – <span class="wpt-cursief">en hoe was d</span>á<span class="wpt-cursief">t, zonder dat zij het had zien aankomen, kunnen gebeuren?</span> – <span class="wpt-cursief">dat zij niet meer zo een hemelbestormer was, maar slechts de zeer burgerlijke wens koesterde, van bijvoorbeeld met een heer te trouwen, en er warmpjes in te zitten. Zij vroeg zich vruchteloos af uit wat haar dromen wel bestaan hadden... en ook trachtte ze die jeugd van haar te resumeren: aan mij is een wonder geschied. Zij lachte echter bitter, zij vroeg zich af waarom: om een ordinaire burgervrouw van haar te maken?... zeker, te ter-muren was een burgervrouw een soort wonder, maar wat was ter-muren?... gelijk nicht maria bijvoorbeeld, in brussel, daar moest het wemelen van burgervrouwtjes. En aan de </span><span class="wpt-cijfers1">4</span><span class="wpt-cursief"> villas komend dacht ze aan oscar, en besloot ze: ochja, ik zei hem dat er in mij een onrust was... maar ik loog het niet Al. Doch, daar ging de deur open bij schatt, en de vrouw kwam naar buiten... had ondine nog in haar kinderjaren geweest, ze zou dit ook een wonder hebben genoemd... zij zag dat het een vrouwtje was dat in de zorgen van dag tot dag, in de beslommeringen van uur tot uur, grijs was geworden... het kon het Type van de burgerij zijn, dacht ze. En meteen dacht ze aan haar aangetekende brief. En ook, tevens, zij wist niet waarom, voelde zij met de stond zélf zo een hevige weerzin, een haat, dat zij zelfs met de beste wil van de wereld niet naar het vrouwtje kijken k</span>ó<span class="wpt-cursief">n. Doch madame schatt wenkte haar... ondine ging er heen... zij merkte dat het een vrouwtje was dat niet had geleefd, dat verdord was naast een man die waarschijnlijk in bordelen ging zitten... juist, zo moest het gegaan zijn, daardoor kwam het dat dit vrouwtje geen geld in handen had: haar lichaam was uitgebloeid tussen de kale muren van lege huizen, en haar kleinburgerlijke ziel was verdord onder het tevergeefs worstelen om het maandloon van haar man. Ha, hij ging dat maandloon hoogstwaarschijnlijk van zijn kantoor dadelijk aan de hoeren afgeven... of misschien aan een vuile beest, die op een door hem gemeubileerde kamer rondliep zonder hemd rond haar gat. Het vrouwtje sprak tot ondine... maar het drong niet tot haar door, zij volgde nog immer haar eigen gedachtengang, een gedachtengang vol vreemde bokkesprongen: van die beest op de gemeubileerde kamer, naar haar eigen nachten op tkasteel, naar de uitzinnige uren op de kamer aan het station... en ja, o wrange gedachte plots, aan de struiken die hier op de plaats der </span><span class="wpt-cijfers1">4</span><span class="wpt-cursief"> villas vroeger welig hadden getierd... en ze wou vragen of men hier reeds dwaallichtjes had opgemerkt... maar ze vroeg het toch niet, ze haalde almeteens de vergeten brief uit haar zak, en zei dat madame schatt er nu eens eindelijk moest aan denken te betalen: niet dat zij in minder goede papieren zaten, maar deze week verviel er een wissel. Een wissel was een woord dat ondine had gehoord, vroeger, in de ijzerwinkel. Madame schatt zou er aan gedacht hebben... zij zou er eens met haar man over spreken om alles in eens te betalen, dan was die zaak in orde. Ondine voelde zich grauw worden van onpasselijkheid, ze moest zich wegkeren en heengaan, of ze zou die madame schatt in het gelaat hebben gebraakt.</span></p><p class="wp-witregel"> </p><p class="wp-tussenkop"><span class="wpt-cijfers1">grijze dag</span></p><p class="wp-platmetwit">En dat ge tot uw eeuwige ergernis uzelf daar weeral gelijk een vreemde ziet zitten... met de kop tussen de benen en de lamme handen in de schoot, met het ondraaglijk gevoel dat binnen in uw hoofd iets tussen <span class="wpt-cijfers1">2</span> polen heen en weer slingert gelijk eb en vloed, dag en nacht, winter en zomer: nu eens wordt ge weggeduwd van de wereld die evolueert, zeggen ze, doch waar ge van die evolutie al even weinig ziet als van de engeltjes uit de hemel: en durft ge al eens peinzen dat ge nu de wereld begint te kennen, het is niets dan aanmatiging, want in deze grijze dag is de wereld een onbekende planeet, een gesloten huis, een gebarsten spiegel... en wordt ge weggeduwd van de mensen, want waar ge komt of gaat ziet ge onbegrip en kwade trouw en eigenbelang, en meest van al stomgewoon misverstand om bij dood te vallen... zodat ge zelfs zoudt gaan denken: die met mensen omgaat draagt de last van met mensen om te gaan... en wordt ge tevens weggeduwd van, hoe is het mogelijk, uw werk waar niet het minste beetje ambitie mee gemoeid is... en al dat schrijven en schrijven schijnt u zo nutteloos toe, want uw vrouw en uw kind hebben u over uw papieren alleen gelaten en zijn slapen gegaan, en slapende werken zij nochtans evenveel mee aan die... enfin, evolutie... als gij, schrijvende over uw moedeloosheid, of peinzend met uw kop naar de grond. En de dag daarna wordt ge weer naar alles toegeslingerd, want in de fond hebt ge toch niet genoeg aan uzelf en uw, misschien wel wijze, maar toch wereldvreemde gedachten... en verlangt ge tevens naar uw werk zonder ambitie, terwijl de lamp een beetje suist boven uw struikelende pen. Maar vanavond is het dus de avond van de moedeloze dag... neen, van de grijze dag... waarin ge zit te zitten, en waarin ge tevergeefs zegt dat neerzitten niet goed is voor de mens, want van de sterren tot de atomen beweegt het Al, en gij moet eveneens bewegen wilt ge de zin der Dingen begrijpen. In uw stuk van een tuin hoort ge de regen neerslaan, zodat gij blij zijt omdat er aan de reeds gesloten straatdeur iemand komt aankloppen, om wat te kunnen schuilen. Het is tippetotje de schilderes, die nog een half uur ver moet, ginder naar eenighem, ver voorbij ter-muren... en ge draait de lamp wat lager en zegt: kom, ik ga eens mee... en terwijl de striemende regen in een kleine beek van uw neus stroomt, en ge die met uw mond wegblaast, schreeuwt ge tegen de wind in uw moedeloosheid uit: ik weet niet wat er met mij is, maar ik heb nergens lust in, en ik word godomme precies een bouddhist gelijk alles mij onverschillig is. En tippetotje schreeuwt eveneens tegen de wind in – daar op die glibberige en eenzame baan naar eenighem, ver voorbij ter-muren – dat zoiets zeer normaal is voor uw jaren: ge zijt nu laat ons zeggen rond de <span class="wpt-cijfers1">30</span> jaar, en ge hebt misschien min of meer bereikt wat ge u in uw jonge jaren hebt voorgesteld, en plus daarbij moet ge u een beetje ongerust gaan voelen, omdat uw bloed wat minder begint te spoken: het is de tijd waarin ge uw bloed misschien verstandelijk opzweept tot het vroegere onstuimiger peil.</p><p class="wp-plat">Maar ge vraagt u af of het niet veel meer de tijd is, waarin ge tijd zoudt moeten hebben – tijd en geld – om een beetje te studeren: want wat weet ge van al de dingen die er te weten zijn, buiten enkele gemeenplaatsen? En gelijk goethe zei... haha, goethe en boontje... gelijk goethe zei: talent hebben is niet voldoende, er moet ook geld zijn om het zijn gang te laten gaan. Zodat het besluit van deze grijze dag is: ge slingert naar de wereld en de mensen en uw werk toe... en ge slingert van de wereld en de mensen en uw werk weg, want er ontbreekt u tijd en geld om de Dingen beter te leren begrijpen.</p><p class="wp-witregel"> </p><p class="wp-tussenkop"><span class="wpt-cijfers1">een schatt zonder schat</span></p><p class="wp-platmetwit"><span class="wpt-cursief">In het huiswaarts keren viel het ondine op, dat zij geen ogenblik met het geld had ingezeten, en meer nog, viel het haar zelfs op dat zij alleen naar de stad had willen gaan, om langs de kapellekensbaan te kunnen wandelen, en... ja, het was de onverbloemde waarheid, om die snotneus van een schatt te hebben ontmoet. Het waren geen leugens geweest die ze op de mansarde had uitgebazeld, bij god neen, het was waarheid geweest, en tot slot van rekening was het ook bij haar de </span><span class="wpt-cijfers1">1</span><span class="wpt-cursief">ste man geweest waarmee ze over de ziel der dingen kon spreken: hij was de </span><span class="wpt-cijfers1">1</span><span class="wpt-cursief">ste geweest, die geluisterd had en in gloed was geraakt, en niet onder haar rokken was komen kruipen. Zij had spijt zo vlug op die mansarde te zijn weggelopen, en daar niet al haar dwaze dromen te hebben opgerakeld, en al haar gedachten uitgesproken waar tot nog toe geen enkele man naar geluisterd had... zij had zich altijd bitter gestemd gevoeld, omdat een man niet begrijpt dat ook een vrouw hersens heeft. En in haar bed dacht ze aan die kleine onbelangrijke jongen met zijn overeind staande haren: hij is een schat, dacht ze... en ze moest lachen met die woordspeling: een schatt zonder schat, vervolgde ze. Ze zinde op een voorwendsel om hem weer te kunnen ontmoeten. De morgen daarna ontwaakte ze echter met een walg, met een tegenzin om dit hele leven... dit ter-muren met de aanpalende fabrieksstad was een strop waarin hogere machten haar hoofd gevangen hielden... waar waren dan de dromen uit haar jeugd, waar was haar wil om te worstelen, dat zij nu haast bereid was om met een jongen te trouwen die zich nog voor de </span><span class="wpt-cijfers1">1</span><span class="wpt-cursief">ste maal scheren moest? Zij greep haar parasol en haar gouden armband en zei tot vapeur haar vader, dat hij van de noen wat minder tatjespap kon maken, want zij ging naar brussel... en met het adreskaartje van hun nicht maria in de zak stapte ze in de trein. Ze had nog nooit brussel gezien en was wat overweldigd... rondlopend, al vragend in de grote magazijnen, bezag men haar medelijdend: het was te forest dat hun nicht woonde, en de tram voerde haar immer verder andere straten in: ondine zag aanstonds dat brussel te groot was voor haar, zij zou een godenworsteling hebben te voeren om hier aan de spits te kunnen komen... zij zou oud en vergrijsd raken in die bovenmenselijke strijd... en een oude en grijze ondine, wat was dat? Neen, zij moest jong zijn, met gouden armbanden rond de polsen en met strikken in het haar.</span></p><p class="wp-witregel"> </p><p class="wp-tussenkop"><span class="wpt-cijfers1">de draad van ariadne</span></p><p class="wp-platmetwit">De beren van het slechte weer zijn daar, en al het herfstkruid begint te blommen in uw stuk van een tuin... en tis dan zoals alles in het leven dat zijn eeuwig wisselende en eeuwig dezelfde gang gaat: zelfs in het uitstalraam van de enige boekenwinkel van de stad der <span class="wpt-cijfers1">2</span> fabrieken, staat op de ereplaats het wisselend succesboek der wisselende maand... iedere maand het nieuw succesboek der maand: voor wie de klok luidt: gejaagd door de wind: amber: kaputt... en nadat de maand voorbij is en weer een ander succesboek de ereplaats heeft veroverd, moet ge niet meer naar het vorige boek gaan vragen: dat boek bestaat niet meer meneer, trouwens niemand spreekt er nog over meneer, zal ik u het succesboek van Deze maand inpakken meneer? En met het succesboek van Deze maand onder uw arm, gekomen zijnde aan de <span class="wpt-cijfers1">1</span>ste vuile huizen achter de labor, ontmoet ge er siekegheest de student, die er zijn gal over uitspuwt: voor mijn part deel ik niet in het enthousiasme, waarmee gij allen over kunst en boeken spreekt: het is een enthousiasme van enkele zeldzamen voor wie een boek een Boek is: doe alle boeken weg, en wat is een boek dan nog als alle boeken weg zijn? En alhoewel ge u tegen dat negativisme moet verzetten, ziet ge in, dat het niet zo onzinnig is als het wel klinkt: moest er plots geen enkel boek meer bestaan, wie zou dan merken dat er iets verdwenen is, buiten de enkele zeldzamen voor wie een boek een Boek is?... de rest zou pas achteraf maar gaan merken dat er iets uit de circulatie verdwenen is... maar wat?... o ja, zijn het niet de boeken? En siekegheest de student spuwt verder zijn gal uit, en zegt: sla eens de bladen op, en kijk na wie er uitgenodigd wordt om holland, tchekoslovakije en congo te bezoeken, wie er uitgenodigd wordt om de nieuwe luchtlijn brussel-kaïro mee te maken, wie er op reis gaat naar yougoslavië of canada: het zijn journalisten, volksvertegenwoordigers, ministers, financiers, economen. En ge dient siekegheest de student van wederwoord, net of hij een litanie aan het zingen is: nooit of nooit is het een schrijver. En siekegheest de student zingt zijn litanie verder: een volksvertegenwoordiger, een econoom, een financier zijn in een staat onmisbaar. En gij dient hem van wederwoord: een schrijver niet. En siekegheest de student zingt zijn litanie verder: journalisten moeten de mensen kond doen dat een nieuwe luchtlijn geopend werd, volksvertegenwoordigers moeten zich overtuigen of in de congo alles in orde is. En gij dient hem van wederwoord: een schrijver niet... een schrijver moet nergens iets van weten, maar moet in schone woorden iets schrijven over Niets. En ge haalt het succesboek van onder uw arm en stopt het onder de arm van siekegheest de student en besluit: ondanks dat bijt de schrijver voor zichzelf dóór, hij past zich aan en wordt journalist, volksvertegenwoordiger, econoom... maar nooit financier of minister...<a id="footnote_9789029568043_-5887-8-backlink" class="footnote-anchor" href="#footnote_9789029568043_-5887-8">[8]</a>... en neemt daarbij de ondankbare taak op zijn schouders het Schrijven tot een goed einde te brengen.</p><p class="wp-witregel"> </p><p class="wp-tussenkop"><span class="wpt-cijfers1">pygmalion</span></p><p class="wp-platmetwit">Siekegheest de student stapt ginder met het succesboek onder zijn arm, en verdwijnt achter de <span class="wpt-cijfers1">1</span>ste vuile huizen aan de labor... doch is het daarmee gedaan?... neen tis daarmee niet gedaan: gij, boontje de schrijver, wilt verder uw tijd en uw wereld gestalte geven, alhoewel niemand dat van u verlangt... en alhoewel de enkele zeldzamen, voor wie een boek een Boek is, juist het tegendeel verlangen van wat gij aanbiedt. Doch dit laatste woord uitsprekend kijkt ge rond of niemand het heeft gehoord... gelukkiglijk niet... want aanbieden is een handelswoord, en het lijkt er naar of ge jaspers de handelsreiziger de loef zoudt willen afsteken. En toch... wat gij boontje ook schept, waaraan gij boontje ook gestalte geeft... wereld, tijd, of eeuwigheid... ge blijft de eeuwige pygmalion die uw Droom vorm en leven schenkt... maar, door alle hoger opgesomde omstandigheden zijt ge niet meer in staat om op deze levend geworden Droom verliefd te worden: eenmaal deze droom uitgebeeld moet ge die de samenleving aanbieden... en daar ge in een maatschappij leeft gelijk die maatschappij nu is, moet ge uw droom aan de meestbiedende aanbieden. Het is lelijk, gij boontje weet het genoeg... het is zelfs gruwbaar, gij boontje weet het nog beter... maar het Is. En sta me toe realistisch te zijn en eraan toe te voegen dat het noodzakelijk is, wilt ge blijven leven... en verder schrijven.</p><p class="wp-plat">Doch dit alles overdenkend ontmoet ge tippetotje de schilderes, en zegt ge: tippetotje wat peinst ge van deze gedachten? En tippetotje de schilderes, knikt beamend met het hoofd en voegt er aan toe: sta me zelfs toe te zeggen, dat zelfs het verliefd worden op de Droom, op zichzelf iets negatiefs is... herinner u lucas cranach de oude... herinner u het type dat hij schilderde: <span class="wpt-cursief">het jonge meisje met de sluwe ogen, met de popjesachtige neus en het ietwat gewelfde voorhoofd</span> – <span class="wpt-cursief">het kind, meisje, vrouw, dat ik zoek in ondineke, en in mijn jeannine de voorlopige</span> – <span class="wpt-cursief">een menselijk naakt, meestal met een breedgerande hoed op het hoofd en met een fluwelen zwart lint rond de hals... en ik tippetotje noemde haar mijn jeannine de voorlopige, maar lucas cranach noemde haar nog steeds eva in het paradijs of het oordeel van paris... maar in de grond had het niets met mythologie te maken</span>: cranach brandde op in de liefde voor zijn mensgeworden droom... en wat zeggen nu in de kunstgeschiedenis de professoren? alleen dit: in haar groene onhandige onschuld heeft dit mythologische naakt een bedenkelijke rococoperversiteit... en zij zeggen ook nog dit: zijn latere werk mag door de band gerangschikt worden onder een minder verkwikkelijke soort van massaproductie.</p><p class="wp-plat">O en ge zwijgt... gij boontje de schrijver zwijgt... want men verwijt u dat ge verliefd wordt op uw droom gelijk cranach de oude en gelijk pygmalion... en men verwijt het u tevens dat ge nuchter blijft, en die droom tracht te verkopen aan de meestbiedende... maar men zegt niets over de sociale, maatschappelijke, economische, financiële omstandigheden waarin ge dit werk volbrengt.</p><p class="wp-witregel"> </p><p class="wp-tussenkop"><span class="wpt-cijfers1">het beroep</span></p><p class="wp-platmetwit">En kleine pros valt binnen met de deur in huis, en zijn mond staat daar weer scherp en snijdend gelijk de kerf van een mes in een blok hout: gij schrijver hebt een beroep gekozen dat nog steeds geen beroep is... dat nog steeds geen wetenschap is... maar politiek is reeds w<span class="wpt-cijfers1">e</span>l een beroep en een wetenschap, die men aan de universiteit doceert... politieke wetenschappen... en wat wil dat zeggen?... ha, dat wil zeggen dat de zonen der rijkemensen naar de universiteit kunnen gaan, en kiezen tussen docter, advocaat, of minister der socialen... beroepen waarin men rijk wordt. En dat gezegd hebbend is kleine pros al weer weg en buiten... want hij zegt wat hij weet, doch moet niet weten wat gij zegt.</p><p class="wp-witregel"> </p><p class="wp-tussenkop"><span class="wpt-cijfers1">mij ontbreekt iets</span></p><p class="wp-platmetwit"><span class="wpt-cursief">Ondine vroeg een keer of </span><span class="wpt-cijfers1">3</span><span class="wpt-cursief">aan de trambestuurder of men nog niet te forest was... en tenslotte stopte de tram, hij was aan zijn eindpunt, en de trambestuurder wees haar met zijn uitgestrekte arm een modderige voorstad: een kapellekensbaan en een onbewaakte barreel, een lange lange muur van de labor... neen, het was niet de labor, hoe gek, het was de f.f.f.: filature et filterie forestoise. Zij ploeterde rond in het slijk en was reeds een keer of </span><span class="wpt-cijfers1">2</span><span class="wpt-cursief"> aan een bollenwinkeltje voorbij gegaan, op zoek naar de grote commerce... en een intense vreugde propte zich plots op in de krop onder haar kin: het is maar een bollenwinkeltje, juichte het daar... zij is maar een klein burgervrouwtje dat moet in de winkel komen, en beleefd zijn tegen kinderen die met </span><span class="wpt-cijfers1">10</span><span class="wpt-cursief"> centiemen naar een spek van een halve frank vragen. Zij stapte binnen met koortsig gloeiende ogen. Men was verbaasd, men had niet op haar gerekend en had dan ook geen eten dat de moeite waard was, men had ook geen slapen voor haar of ze moest bij valeer liggen, in een bed dat boven in de trapkooi stond en waar het tochtig en koud was. Ondine was met alles tevreden... zij juichte... het deed haar in de loop van de dag slechts pijn te moeten aanzien dat men precies tevreden was, dat het kind bloeide en taterde, en goed en wel </span><span class="wpt-cijfers1">5</span><span class="wpt-cursief"> vingeren had. Valeer antwoordde haast niets als ondine duizend en </span><span class="wpt-cijfers1">1</span><span class="wpt-cursief"> dingen had te vragen, daar in het kleine bed... hij was moe, hij had heel de dag suiker moeten lossen en sliep aanstonds in... het was goed aan te zien dat hij ook hier de sjodder was, zijn versleten vestje en zijn verrafelde broek hingen aan een nagel naast hem... en aan zijn vinger, het kon onmogelijk anders, was weer een klodde: hij ronkte. Er was iets aan hem dat ondine niet lijden kon: hij scheen er in zijn moeheid en zijn sjofelheid gelukkig uit te zien. En in de morgen, als ondine vroeg wat er met de suiker was, dan antwoordde nicht maria dat ze de zaak hadden kunnen uitbreiden, dank zij een </span><span class="wpt-cijfers1">1000</span><span class="wpt-cursief"> frank die hun in handen was gevallen: ze hadden er suiker mee gekocht die juist een lage prijs ging. Ondine zei dat ze thuis nog meer ettelijke duizenden hadden liggen, dat ze een ganse root werkmanshuizen aanvaard hadden, en dat ze op trouwen stond met een schatt... zijn naam is niet gestolen... en als hun nicht </span><span class="wpt-cijfers1">10</span><span class="wpt-cursief">.</span><span class="wpt-cijfers1">000</span><span class="wpt-cursief"> frank nodig had dan moest zij maar spreken, maar ze zag wel dat hier geen hulp nodig was. En al vleiend werd ze hatelijk: in de trein was er een man geweest die haar had willen vastgrijpen, doch met haar zou het niet gebeuren dat ze geschonden naar het altaar moest stappen: als zij, ondine, trouwen ging, dan zou ze n</span>ó<span class="wpt-cursief">g altijd maagd zijn... en ook moest ze er waanzinnig om lachen, als ze zich herinnerde in de uniprix naar hun nicht gevraagd te hebben: ik dacht dat ge in de nieuwstraat woondet. Maar nicht maria luisterde, met de handen in de schoot, en lachte mee: zo dom was ze. Ondine werd er woedend om, al haar mooiste bedenksels vielen op die manier in verkeerde grond... en ook de dingen, die ze zich voorgesteld had de suikerspek voor de voeten te gooien, gebeurden niet: hij keek haar niet aan, maar zat te rekenen en te cijferen bij zijn suiker. Zij greep haar parasol en vertrok, het regende dat het goot, ze was </span><span class="wpt-cijfers1">1</span><span class="wpt-cursief"> slijk eer ze goed en wel in brussel was... en toen moest ze nog naar de trein: ze zou wel kunnen huilen hebben: mij ontbreekt iets, zei ze. Alle mensen hebben iets om zich aan vast te houden, en ik niet, zie daar nu eens die paster naar de trein lopen al zijn rok vasthoudend... wat kan het mij schelen dat de trein weg is, dan neem ik een latere. En ze vond alle mensen klein en dwaas, de kaartjesknipper en de stationschef, ze zou zich onder de trein hebben kunnen werpen.</span></p><p class="wp-witregel"> </p><p class="wp-tussenkop"><span class="wpt-cijfers1">onverwachte omgekeerde reis:</span> <span class="wpt-cijfers1">van realistisch nihilisme naar nihilistisch realisme</span></p><p class="wp-platmetwit">Mossieu colson van tminnesterie zit met een heel groot kranteknipsel in de handen... gereed om dat met plechtige ernst aan zijn dossier toe te voegen... maar vooraleer hij u de inhoud mededeelt moet hem eerst nog iets van het hart: ge hebt ons verteld <span class="wpt-cursief">alsdat ondine naar forest ging bij hun nicht maria, en alhoewel het interessantste van dat verhaal de gemoedstoestand was, waarin ze naar huis terugkeerde... dat gevoel van precies niet te zijn zoals de anderen, en te peinzen: mij moet toch iets ontbreken!... alhoewel dat het voornaamste was naar uw mening, zou ik toch liever iets gehoord hebben over de verhouding tussen valeer en zijn nicht, die hij vroeger wanhopig scheen te beminnen, en zou ik ook liever iets vernomen hebben over die suikerspek, die, zoals ge vroeger hebt gezegd, zich met letterkunde bezighield. </span>En dat gezegd hebbend, bijna als een verwijt, gaat mossieu colson weer zijn volle aandacht besteden aan het kranteknipsel en vervolgt hij: goed, brodeer daar naar hartelust op voort... doch laat mij voortbroderen op het voorlaatste verhaal, pygmalion, en op het feit dat ministers en financiers dingen moeten weten, waar een schrijver geen zaken mag mee hebben:</p><p class="wp-plat">sociale bewegingen zijn veroordeeld om onder maatschappelijke wanverhoudingen aan de Macht te komen: dit hebben de socialen steeds als verontschuldiging gereed, als zij hun experimenten moeilijk kunnen doorvoeren: de parijse commune werd door oorlog, bezetting, en hongersnood genekt... de weimarrepubliek sleepte de economische en psychologische last van versailles achter zich aan, en brak daardoor in elkaar... het sovjetsysteem werd in het achterlijkste land van europa beproefd. Mij schijnt dit argument de wagen vóór het paard te spannen, want niemand verwacht van een heersende klasse dat zij uit zichzelf zal aftreden, en niemand verwacht van de massa dat zij een radicale propaganda zal volgen, zolang alles goed gaat: er moet een algemene revolutionnaire toestand bestaan... m.a.w. er moet een catastrofe dreigen. Vandaar ligt het in de natuur der dingen dat sociale bewegingen steeds de erfenis van een min of meer faliekante staatsvorm overnemen, en dat zij steeds in het Verkeerde land en op het Verkeerde moment aan de macht komen. Dat brengt ons tot een volgende factor: iedere leiding heeft een zekere spelruimte van subjectieve vrijheid binnen de grenzen van objectieve voorwaarden: geen mens kan er die regeringen een verwijt van maken dat zij niet in staat zijn meer huizen, meer kolen, meer voedsel te verschaffen. Men verwacht geen wonderen van het socialisme, doch men kan verlangen dat zij het volk in geestdrift brengt, en haar het bewustzijn geeft aan het begin van een Nieuwe tijd te staan. En daaraan hebben de arbeidersregeringen verzaakt: nemen wij als voorbeeld de <span class="wpt-cijfers1">1</span>ste januari <span class="wpt-cijfers1">1947</span>, waarin engeland na een halve eeuw sociale agitatie de kolenmijnen heeft genationaliseerd... wat voor een schouwspel hadden hitler en mussolini te zien gegeven om dat bij het volk in te hameren!... ik heb de grote gebeurtenis in het filmjournaal gezien: ze vond plaats in de nuchtere zitkamer van het ministerie voor brandstof, en was ongeveer zo opwindend als het jaarlijks bezoek van het welvaartscomitee aan een staatswezenhuis. Maar misschien is mijn voorstelling van sociale bewegingen een halve eeuw ten achter... misschien is het werkelijk zó<span class="wpt-cijfers1"> </span>dat arbeiden-zoals-gewoonte het motto der moderne revolutie moet worden. Doch, toegegeven dat deze reformistische weg voor Dit land de enige mogelijkheid is... en een revolutie volgens de orthodoxe richtlijnen bij hen tot een catastroof moet leiden: als alles goed blijft gaan en de labourregering aan de macht blijft, zal zij in alle stilte een geweldige ommekeer brengen in de gezamenlijke sociale en economische structuur van dat land... doch, de labourregering kan slechts aan de macht blijven als het haar gelukt het hart van het volk te winnen: het volk heeft labour gekozen omdat het van de torries genoeg had... <span class="wpt-cijfers1">3</span> jaren van miserie zijn voldoende opdat het volk zich om dezelfde negatieve reden warm zou maken voor het stalinisme, of nogmaals voor de torries. Een andere paradox in deze toestand is, dat de voorlopers der labour-beweging de syndicaten hebben opgericht tot een blok aan hun been en tot het fataalste probleem van de toekomst: met haast mathematische preciesheid is het te voorzien dat, met het voortschrijden der nationalisatie en der plan-economie, de syndicaten meer en meer in halfbestuurlijke en administratieve functies zullen worden opgeslorpt... en de vervreemding tussen háre burocratie en de arbeidersmassas steeds groter zal worden: de tijden zijn voorbij waarin de enige functie van de syndicaten was: het vertegenwoordigen van de arbeidnemer tegenover de arbeidgever... dat klinkt als een uitspraak van de prawda... maar ik citeer het labour-weekblad de tribune. Als de staat de grote werkgever wordt en de syndicaten een deel van de staatsburocratie uitmaken, dan hebben ze opgehouden een instrument van de arbeidersklasse te zijn, en worden zij een instrument van de tyrannie. Dit is de gang van zaken die zich in rusland heeft voltrokken, waar de arbeider hulpelozer is dan vóór <span class="wpt-cijfers1">150</span> jaar: <span class="wpt-cijfers1">wie zal de arbeider in de arbeidersstaat beschermen?</span></p><p class="wp-plat">En mossieu colson van tminnesterie steekt zijn kranteknipsel bij zijn dossier en zegt: deze woorden zijn niet van mij, maar van van... godomme, nu heb ik er de naam van weggesneden!</p><p class="wp-witregel"> </p><p class="wp-tussenkop"><span class="wpt-cijfers1">bitter, al te bitter</span></p><p class="wp-platmetwit"><span class="wpt-cursief">Pas thuisgekomen zocht ondine oscar op... ze wandelde vóór de laatste villa heen en weer, maar omdat ze niemand zag buitenkomen belde ze aan en vroeg ze naar het geld... het was oscar die haar buitenliet, en in de gang vroeg ze hem deze avond naar ter-muren te komen, achter de onbewaakte barreel. Van achter het venster zat ze te kijken en te wachten... eindelijk ging hij voorbij al drupneuzend en met een ietwat gebogen houding... hij keek naar hun huis niet op, hij keek noch naar rechts noch naar links, maar luimde gelijk een duikertje... en gelijk ze hem nastaarde zag ze dat zijn schoenen pas waren verzoold. Het was belachelijk. Zij kreeg plots angst, het was abnormaal dat zij geen enkele of geen enkele mens kon zien zonder hem belachelijk, klein en zielig te vinden. Ze ging hem achterna en samen volgden ze de spoorlijn tot aan de brem... de brem bloeide niet, het was october, het waren zwarte struiken zonder ziel... en ze hoorde zichzelf dingen vertellen waar ze naar luisterde en niets van geloofde: dat ze in de trein had gezeten, alleen, en dat een paster haar had willen aanranden... maar dat ze aan hem, oscar, had gedacht... aan zijn schone ziel, aan het leven dat met hem iets heel anders kon worden, dan het voor haar tot nog toe was geweest. Ze verlangde naar iets onstoffelijks. Oscar keek haar hulpeloos aan... hij zweette alhoewel het koel was... want wat hij hier te horen kreeg was iets zo onwezenlijks: hij had niets anders gekend dan die lege mansarde waar hij zat te dromen bij een stuk steen, maar van het leven, daar wist hij niets van. Zij woonden er nog maar pas als zijn moeder hem om een fles petroleum had gezonden, hij had haast gehuild met de fles onder zijn arm gekneld, op zoek naar een winkel. Op zoek? dat was het juist, hij begreep niet dat er in het leven dingen zijn die men zoeken móét. Ondine moest lachen als ze hoorde dat hij reeds </span><span class="wpt-cijfers1">20</span><span class="wpt-cursief"> jaar was, in plaats van </span><span class="wpt-cijfers1">16</span><span class="wpt-cursief"> zoals ze had gedacht. En zijt ge nooit alleen buiten geweest? vroeg ze. En de duivel stak in haar de hoornen op, het begon te kriewelen om eens z</span>ó<span class="wpt-cursief"> met hem de zot te houden, dat hij al schreiend zou moeten heenlopen hebben. Maar om de een of andere reden begon hij weer over zijn steen te praten, aarzelend, en alsof hij verwachtte dat ze ook daarom zou gelachen hebben: en nu weet ik wat ik kappen moet, zei hij, ik zal uw hoofd in de steen uitkappen. Het ontroerde haar. Hij maakte een schets van haar, daar waar ze zaten aan de dode brem... het was een lief meisjeshoofd dat hij getekend had, zonder de groeven langs haar mond, zonder de vogelneus of de te ronde en te gladde hals... misschien zag hij dit niet, of misschien had hij het eerst w</span><span class="wpt-cijfers1">e</span>e<span class="wpt-cursief">l getekend maar had het te veel op een oude vrouw geleken. Ondine kon van de tekening niet scheiden, ze stak ze op zak, en zei dat hij voor zijn steen wel eens een andere tekening kon maken: ze had angst het papier te zullen kreuken: hij had nog nooit iemand zo dankbaar geweten om iets dat hij gemaakt had, en hij boog zijn gelaat naar het hare opdat zij hem weer een kus zou hebben gegeven. Zij lachte, kuste hem zeer vlug en bleef dan liggen in het niet al te droge gras, met haar gelaat naar de grijze lucht. Ze weende. Ze dacht aan allerlei onmogelijke dingen, aan haar strijd tegen de socialen, aan meneerke brys die nu in engeland zat en er godweet welke armoede leed... zij dacht aan de eerste twijfelende socialen die de bond hadden verlaten uit angst, omdat meneerke brys niet meer te communie had mogen gaan, hoe ze weer stilaan naar het lokaal aan het station gingen, ieder in zijn eentje, en met een schuwe hals hun vrees voor de hel afwegend tegen hun hoop op een beter leven... zij dacht aan het houtmagazijn dat nooit meer zou kunnen betaald worden, en of zij nu zouden de bak invliegen. Maar, dat waren alle nevengedachten om het hoofdmotief van al haar denken en voelen op een dwaalspoor te brengen... want och, zij dacht feitelijk aan het kind dat in het cabinet was gevallen, en dat nu al een jaar of </span><span class="wpt-cijfers1">3</span><span class="wpt-cursief"> zou zijn geweest, en al zou kunnen babbelen hebben. Ze voelde zich zo ellendig, en keek telkens terug naar het blad papier waarop een meisje was getekend dat niet op haar geleek... en eensklaps vloog ze oscar rond de hals en vroeg ze hem met haar te willen trouwen.</span></p><p class="wp-witregel"> </p><p class="wp-tussenkop"><span class="wpt-cijfers1">het einde?</span></p><p class="wp-platmetwit">Dit is het einde van het <span class="wpt-cijfers1">2</span>de hoofdstuk: vandaag wat zon en overmorgen weeral regen en wind... of hoe was het ook weer?... wij hebben trouwens geen lust meer om het nog na te kijken, want godweet komt er nog ooit een vervolg. Wij, zegt ge... want mossieu colson van tminnesterie schrijft sinds lang niets meer in zijn notaboek, hij moet studeren om jefdebureau te kunnen worden, en hij heeft een vermoeidheid op zijn ogen, zodat hij niets meer mag lezen dan het hoogstnodige: economische wetenschappen. En tippetotje de schilderes, zit nog steeds bij de rijkemensen op de avenue de tervueren... dat is ver van nieuwe wegen te willen banen in de schilderkunst... koud en onbewogen. En johan janssens... och, zwijg van johan janssens!... die zit daar nu en heeft geen beroep, geen werk, geen brood: hij is bij de oude schildersbaas weest aankloppen, daar achter de <span class="wpt-cijfers1">1</span>ste vuile huizen, op de hoek van de spaarzaam- en vooruitzichtstraten, en heeft gevraagd of er geen werk was voor hem... en hij loopt nu in een witte overall over de kapellekensbaan, met ladders en potten en kwasten, en schildert hij gevels... hij die vroeger het geestesleven schreef, schildert nu het gevelsleven. En gij?</p><p class="wp-plat">Gij boontje?</p><p class="wp-plat">En uw vrouw komt binnen en betrapt u, liggend met uw hoofd in uw arm op uw schrijftafel... en ze vraagt: slaapt gij?... en ge antwoordt: neen godverdomme ik slaap niet, ik ween.</p><div class="footnotes"><div class="calibre1">
					<p class="wp-voetnoten">[<a id="footnote_9789029568043_-5887-5" class="footnote-anchor" href="#footnote_9789029568043_-5887-5-backlink">5</a>] de mogelijk zeldzame lezer, die de moed heeft gehad om al lezend tot aan deze bladzijde te komen – waar blijft hij die moed vandaan halen? – zal des ezels woorden beter begrijpen, als hij zich herinnert dat een encycliek weekblad datzelfde oordeel heeft uitgesproken over johan janssens zélf.</p>
				</div><div class="calibre1">
					<p class="wp-voetnoten">[<a id="footnote_9789029568043_-5887-6" class="footnote-anchor" href="#footnote_9789029568043_-5887-6-backlink">6</a>] deze oude meneer derenancourt is eigenlijk achilles... in tegenstelling met de verhalen over ondine, waarin de oude meneer derenancourt nog de Vader van achilles was... want vergeet niet dat de verhaaltjes over ondine zich tussen een vroegere generatie aan het afspelen zijn.</p>
				</div><div class="calibre1">
					<p class="wp-voetnoten">[<a id="footnote_9789029568043_-5887-7" class="footnote-anchor" href="#footnote_9789029568043_-5887-7-backlink">7</a>] ik johan janssens schrijf uit pure stomme gewoonte weer mijn hoekje over de vos reinaerde, en besef achteraf dat het niet meer hoefde geschreven te worden... maar a là, het is nu geschreven en wat vang ik er mee aan?</p>
				</div><div class="calibre1">
					<p class="wp-voetnoten">[<a id="footnote_9789029568043_-5887-8" class="footnote-anchor" href="#footnote_9789029568043_-5887-8-backlink">8</a>] er dient uitzondering gemaakt te worden voor de secretaris-generaal de la dirondijne, die eveneens de pretentie heeft een schrijver te zijn... maar, zoals gezegd, hij is het niet... het blijft bij die pretentie.</p>
					<p class="wp-voetnoten"><span class="wpt-cijfers1">p.s</span>.: deze voetnota is niet van siekegheest de student... en toch ook niet van de schrijver, boontje... zij is er zomaar gekomen, uit zichzelf.</p>
				</div></div></div>



  </div>

  
  <div class="calibreToc">
    <h2><a href="../../eqzxgp.html"> Table of contents</a></h2>
     <div>
  <ul>
    <li>
      <a href="x97890295680432.xhtml#toc_marker_9789029568043_-5">De Kapellekensbaan</a>
    </li>
    <li>
      <a href="x97890295680435.xhtml#toc_marker_9789029568043_">Hier begint het 1ste hoofdstuk: Lente te Ter-Muren</a>
    </li>
    <li>
      <a href="x97890295680437.xhtml#toc_marker_9789029568043_-1">Hier begint definitief het 1ste hoofdstuk: Lente te Ter-Muren</a>
    </li>
    <li>
      <a href="x97890295680439.xhtml#toc_marker_9789029568043_-2">Hier begint het 2de hoofdstuk: vandaag wat zon en morgen wat regen en wind</a>
    </li>
    <li>
      <a href="x978902956804311.xhtml#toc_marker_9789029568043_-3">Toch het 3de en laatste hoofdstuk: gisteren wat zon en vandaag weeral wind en regen en modder</a>
    </li>
    <li>
      <a href="x978902956804314.xhtml#toc_marker_9789029568043_-4">Verantwoording</a>
    </li>
  </ul>
</div>


  </div>
  

  <div class="calibreEbNav">
    
      <a href="x97890295680439.xhtml" class="calibreAPrev">previous page</a>
    

    <a href="../../eqzxgp.html" class="calibreAHome"> start</a>

    
      <a href="x978902956804311.xhtml" class="calibreANext"> next page</a>
    
  </div>

</div>

</body>
</html>
